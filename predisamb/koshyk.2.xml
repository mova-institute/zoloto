<docs>
  <doc author="" date="" src="" title="">
    <p>Благородна тварина - дика коза.</p>
    <p>Благородна i своєю постаттю, коли, струнка й нiжна, стоїть вона серед кущiв лiщини або на зеленiй квiтучо-пахучiй галявинi лiсу нашого чарiвного чи коли, спустившись до Сули, до Росi, до Горинi, грацiозно нахилившись, студену воду п'є.</p>
    <p>Благородна i в стрiмкому вихорi-льотi, коли, налякана, не бiжить, а стелеться над чагарником, над кущами, чи помiж дубо-клено-ясенових стовбурiв...</p>
    <p>А ще благороднiша вона тим, що через неї i завдяки їй можна виявити дуже несимпатичну породу роду людського, ту породу, що ганьбить почесне звання охотника - людини, якiй є назва браконьєр. Браконьєр - це, власне кажучи, людина тiльки зверху: в неї, коли починати знизу, -  двi ноги, черево, груди, двi руки, писок, баньки, голова й кашкет або капелюха на головi.</p>
    <p>У баньках (у людей цi штуки звуться - очi) нема нi радостi, нi суму, самi тiльки хитрощi. У людей очi дивляться, а баньки в браконьєра - бiгають.</p>
    <p>Серця в браконьєра нема. Замість серця в нього торбочка з м'язiв.</p>
    <p>Торбочка ця в нього спецiально для того, щоб сильно дуже калататися, коли хтось тюкне.</p>
    <p>Оце й є - браконьєр.</p>
    <p>Так ще раз кажемо, дика коза допомагає виявляти серед людей отих вилюдкiв-браконьєрiв, хоч i платить за це своїм життям.</p>
    <p>Дику козу полювати заборонено.</p>
    <gap/>
    <p>Юрiй Васильович Шумський, чудесний артист i чудовий охотник, - дехто, примiром, каже, що вiн охотник кращий, нiж артист, дехто тої думки, що з нього, навпаки, артист далеко кращий, нiж охотник, а ми - такого погляду, що коли вiн такий охотник, як артист, то таки справдi вiн прекрасний охотник, -  так Юрiй Васильович розповiв нам таку пригоду.</p>
    <p>- Зайшов, -  каже, -  якось до мене земляк.</p>
    <p>- Приїздiть, -  просить, -  та й приїздить до нас у Дзвонкове пополювати. А то чомусь увесь час в степах України охотитесь.</p>
    <p>Зiбрались ми кумпанiєю й поїхали. Поїхав, -  каже Юрiй Васильович, -  я й зо мною Платон Кречет, Галушка й дзвонар Квазимодський iз собору Паризької богоматерi. Приїхали ми у Дзвонкове, зупинилися в земляка, перекусили - й зразу в лiс. Тiльки-но в лiс увiйшли, коли це - бббах! -  i недалечке. Ми туди. Зирк на галявинцi хтось бiля вбитої дикої кози вовтузиться. Я як крикну:</p>
    <p>- Стiй!!</p>
    <p>Ви ж самi розумiєте, що робиться з браконьєром, коли вiн почує "стiй!" Це на нього так впливає, як батiг на рисака. Вiн за козу i - в довгої. Ми за ним! Усi вчотирьох! Галушка з Квазимодським трохи вiдстали, а я та Кречет по п'ятах за ним. Прибiгаємо в село, помiтили в яку хату вiн ускочив. Убiгли й ми в його хату, ну, може, хвилин через три, як ускочив вiн.</p>
    <p></p>
    <gap/>
  </doc>
  <doc author="Грінченко Борис" date="1891" src="http://chtyvo.org.ua/authors/Hrinchenko/Ukrala/" title="Украла">
    <gap/>
    <p>Олександра після цього довго соромилась глянути учителеві в вічі. Але ні він, ні школярі ніколи не нагадали їй про те, що було. Та й не треба було їй нагадувати. З того часу вже ніщо не могло спокусити її. Дівчата-товаришки її люблять і часто дають їй чого їсти — такого, що з дому приносять. Але вона зрідка бере, хоч і часто сидить на сухому хлібові. Цього року вона здасть останнього екзамена і вийде з школи розумною, правдивою і чесною дівчиною.</p>
  </doc>
  <doc author="Керницький Іван" date="1934" src="http://chtyvo.org.ua/authors/Kernytskyi/V_Nu_Yorku_na_kontserti/" title="В Нью-Йорку на концерті">
    <gap/>
    <p>До речі буде запримітити, що мр. Віллі Морріс мав ресторан при Вестчестрі-авеню, а мр. Фред Кетлінг був босом у фабриці яринних консерв на 10-му стріті.</p>
    <p>Оба джентльмени, як добрі знайомі, ліниво доторкнулися пальцями однакових плескатих солом'яних брилів з однаковими чорними стяжками та гукнули один другому просто в ніс:</p>
    <p>— Гуд івнінг!</p>
    <p>Потім мр. Морріс крикнув до вуха мр. Кетлінгові, що сьогодні, вночі, мабуть, схоче падати дощ, на що мр. Кетлінг, позіхнувши, відповів, що він вчора програв на Уолл-стріті тисячу п'ятсот доларів. Але заки мр. Морріс встиг повідомити свого земляка, що передучора безробітні витовкли в його ресторані всі вікна, то галаслива й нестримна людська повінь віднесла обох джентльменів на яких двадцять ярдів одного від другого. Та вони оба навіть не старалися реагувати на це в будь-який спосіб: з руками в кишенях, з грубими на палець «кубами» в зубах байдужо, без найменшої фізичної напруги, ждали одну хвилину, поки рухлива людська хвиля не принесла їх назад докупи. Тоді дружніми зусиллями зайняли безпечне місце біля величезної галі автомобілевої фірми й тут, опершись об мосяжне поруччя, з безмежною нудьгою на видовжених обличчях приглядалися морю життя, що заливало Четверту авеню.</p>
    <p>По мовчанці мр. Віллі Морріс запримітив мимоходом, що з нагоди неділі здалося б у відповідний спосіб перебути сьогоднішній вечір.</p>
    <p>Мр. Фред Кетлінг поміркував, а потім нерадо запропонував від себе одно веселе місце на Бродвею з джез-бендом, неграми і зовсім голісінькими леді.</p>
    <p>Мр. Віллі Морріс добув з горішньої кишені камізельки зложений у восьмеро папір. Це була програма Метрополітен-опери на сьогоднішній вечір, в якій стояло, що нині відбуватимуться незвичайно цікаві продукції великого українського хору під проводом містера Кошиця.</p>
    <p>Мр. Фред Кетлінг прочитав програму від дошки до дошки, потім добув годинник, що вказував чверть на сему, і сказав коротко:</p>
    <p>— Олл райт.</p>
    <p>При касі Опери оба джентльмени з великим спокоєм і невідступними «кубами» в зубах видержали цілу навалу штовханців, стараючись по змозі віддавати їх на всі боки. Потім купили два квитки по три долари п'ятдесят центів і зайняли в третьому партері двоє крісел. Мр. Морріс — № 847, а мр. Кетлінг—№ 848.</p>
    <p>Праворуч мр. Кетлінга, себто на 849-м кріслі, сидів уже бородатий добродій, що від нього на цілу англійську милю пахло чистокровним ірландцем. Його лице було сіре й зім'яте, мов стара ганчірка, вуха мав позатикані ватою, череп лисий та жовтий, ніс наполовину переломаний і молошну космату бороду, що виростала наче б з підборідка. Можна було сказати, що це типове обличчя простого ірландського рибалки, якби не блискучі біноклі на носі, що надавали цьому добродієві вигляду губернатора або члена Конгресу.</p>
    <p>Програма почалася. На сцені при лагідних, ледве чутних звуках оркестри серед чудових декорацій та розкішної зелені позацвітали червоним маком і синіми волошками пишні українські національні одяги. Ці одяги обнімали гордих та струнких хлопців, як дуби, дівчат — красних, веселих, любих, щасливих.</p>
    <p>І ось серед величної тиші, що залягала світлу мистецьку святиню метрополії світу, загомоніли великою тугою, затремтіли лункими радощами й ударили глибоким болем серця всього народу колядки Леонтовича.</p>
    <gap/>
  </doc>
  <doc author="" date="" src="https://www.facebook.com/theministryofdefence.ua/posts/1553602048035628" title="[Справжні бойові вепри]">
    <p>На передовій, чи не у кожному з підрозділів є свої улюбленці.</p>
    <p>У когось можуть бути гуси, кролики, коти, собаки та навіть лисенята.</p>
    <p>Однак, в одному з підрозділів на Луганщині хлопці виховують собі у поміч диких вепрів.</p>
    <p>Разом з хлопцями вони патрулюють і стали справжніми бойовими вепрами.</p>
  </doc>
  <doc author="" date="" src="https://www.facebook.com/photo.php?fbid=1417528031618130&amp;set=a.577438868960388.1073741825.100000828399578&amp;type=3" title="[В Лісабоні]">
    <p>В Лісабоні перейшовся туди-сюди - маєш квадріцепс мрії, невтамовний апетит і двадцять компліментів. Це якщо губи червоним намалювати. Без цього ти невидима, і не скажу, що це так вже й погано.</p>
    <gap/>
  </doc>
  <doc author="" date="" src="https://www.facebook.com/maria.tomak/posts/1733073526726371" title="[Застрягла в ліфті]">
    <p>Учора вперше в житті застрягла в ліфті. Між 13-м і 14-м поверхом.</p>
    <p>Моїм рятівником був дід із перегаром та ржавою монтіровкою, у зачовганому комбінезоні.</p>
    <p>Витягав мене з ліфтової шахти за шиворот.</p>
    <p>Отакий був у мене останній день літа.</p>
    <p>Кожен має той романтік, на який заслуговує.</p>
  </doc>
  <doc author="" date="" src="https://www.facebook.com/khaperska/posts/1309988615790778" title="[Чи можна купатися?]">
    <p>Так можна сьогодні купатися в річці чи ні? Чи то все брехня про Іллю?</p>
  </doc>
  <doc author="" date="" src="https://donate.mozilla.org/uk/?presets=100,50,25,15&amp;amount=50&amp;utm_source=mozilla.org&amp;utm_medium=referral&amp;utm_content=header&amp;currency=usd" title="">
    <p>Ми гордо заявляємо, що ми некомерційна, не корпоративна і не скомпрометована організація. Тисячі таких людей як ви допомагають нам встати на захист Інтернету, доступного для всіх і кожного. Ми покладаємося на ваші внески, щоб виконувати нашу місію зі збереження Інтернету відкритим і вільним. Зробите внесок сьогодні?</p>
  </doc>
  <doc author="" date="" src="" title="">
    <gap/>
    <p></p>
    <gap/>
  </doc>
  <doc author="" date="" src="" title="">
    <gap/>
    <p></p>
    <gap/>
  </doc>
  <doc author="" date="" src="" title="">
    <gap/>
    <p></p>
    <gap/>
  </doc>
</docs>
<!--





 -->
