<data>
  <chunk src="http://tyzhden.ua/World/186193">
    <p>Що так обурило білорусів? Їх просто образили, ледь не поголовно записавши в «дармоїди». Ідея документа під назвою «Декрет № 3 «Про запобігання соціальному утриманству» з’явилася 2014 року, а реалізовувалася 2015-го, коли він був підписаний. Суть декрету в тому, що громадяни, які працюють у рік менш як 183 дні, мають відшкодовувати витрати на соціальні блага, якими нібито користуються: безплатна медицина, державні дитячі садки й школи тощо. Отже, «дармоїди» повинні сплатити податок у розмірі 20 базових величин (приблизно $225 за нинішнім курсом валют).</p>
    <p>Ідея полягала не так у тому, щоб поповнити бюджет із кишень «дармоїдів», як у стимулюванні роботодавців і працівників, які виплачують та отримують зарплати в конвертах, вийти з тіні. Від самого початку влада зіткнулася з великою проблемою: кого вважати таким, що працює неналежний термін? Замість акул тіньової економіки до категорії «дармоїдів» потрапили найменш забезпечені прошарки населення: матері, що перебувають у декретній відпустці, люди, які доглядають за літніми батьками або родичами-інвалідами, ті, хто працює вахтовим методом (та й не вахтовим теж) за кордоном, безробітні, які довгий час не можуть знайти роботу з гідною оплатою, фрилансери, представники творчих професій і навіть спортсмени, які «працюють» тільки на чемпіонатах різних рівнів.</p>
  </chunk>
  <gap/>
  <chunk src="http://tyzhden.ua/Economics/186261">
    <p>«В Україні вже працюють лоукости Pegasus та Wizz Air в аеропортах «Київ» та «Львів». Не раз заявляв про наміри зайти на наш ринок ірландський Ryanair. Однак лоукости зазвичай, перш ніж заходити на ринок, дуже довго вивчають його, йдуть лише туди, де робота гарантовано буде рентабельною. Їх цікавлять лише потужні пасажиропотоки, чим Україна наразі похвалитися не може», — каже авіаційний експерт Богдан Долінце.</p>
    <p>Проблема пошуку інвестора актуальна для всіх українських аеропортів. Однак тут всю ситуацію псує питання власності. Річ у тім, що лише два аеропорти в Україні державні («Львів» та «Бориспіль»), два в концесії («Київ» (Жуляни) та «Одеса»), а решта в муніципальній власності. Якщо аеропорт у муніципальній власності, то кошти з бюджету міста. Годі й казати про те, що міські бюджети традиційно мають дуже багато нагальних статей витрат, через що грошей на аеропорти, які є не надто прибутковими, не вистачає.</p>
  </chunk>
  <chunk src="">
    <p>Прем’єр-міністр Великої Британії Тереза Мей першою серед іноземних лідерів зголосилася зустрітися з президентом Трампом після його інавгурації. Попри те що більшість британців не приймають поглядів і політики нового президента США, Мей звернулася до колеги з теплими словами. До того ж передала запрошення від королеви: новообраний президент може зупинитися в Букінгемському палаці під час офіційного візиту. Ніхто з попередників Дональда Трампа не відвідував Велику Британію так скоро після вступу на посаду.</p>
    <p>Британські можновладці дали зрозуміти, що не мають наміру скасовувати візит, як того вимагають протестувальники. Останні стверджують, що приймати Трампа в Букінгемському палаці — ганьба для королеви. Близько 1,8 млн британців, які підписали згадану петицію, закликали також не проводити традиційних церемоній, як-от бенкет, артилерійський салют і зустріч гостя в палаці, з огляду на «загальновідомий сексизм та вульгарність» Трампа. Тим часом матір нового президента США була шотландкою; він не раз висловлював захоплення королевою і, як відомо, з нетерпінням чекає на гостини в Єлизавети ІІ.</p>
    <p>На думку британських політиків, Трамп не зможе ігнорувати союзників Америки. У царині міжнародної безпеки Велика Британія була партнером США у кожній масштабній інтервенції останніх 25 років: від Перської затоки до Афганістану, Іраку та Лівії. Однак тепер їхні політичні курси в питаннях Близького Сходу, Росії, зміни клімату та ролі ООН суттєво різняться. Мабуть, тому Лондон так поспішав запросити Трампа до Букінгемського палацу. Для нового президента зовнішня політика має другорядне значення. Для нього головне — виконати передвиборчі обіцянки стосовно робочих місць, торгівлі, промисловості США, безпеки та інших внутрішніх справ.</p>
  </chunk>
  <chunk src="http://tyzhden.ua/World/186110">
    <p>
      <b>Йонатан Голслах</b> — професор міжнародної політики у Вільному університеті Брюсселя. Народився 1981 року в Бельгії. 2007-го здобув ступінь магістра політичних наук того самого вишу. У 2011-му, там-таки захистивши дисертацію, став доктором філософії з міжнародної політики. Автор низки статей та книжок, працює радником кількох компаній, урядів країн, інституцій Євросоюзу.
    </p>
  </chunk>
  <chunk src="http://tyzhden.ua/News/186367">
    <p>На Київщині правоохоронці затримали 15 учасників злочинного угруповання, які тримали комплекс борделів в Києві і області. Про це повідомили у прес-службі Національної поліції у неділю, 26 лютого.</p>
    <gap/>
    <p>"Організатори не залишили поза увагою дисципліну в середині банди. Дівчата, які потрапляти «до рук» вказаної злочинної організації, перебували під цілодобовим контролем. Окрім того, з метою підтримання дисципліни діяли безпрецедентні штрафні санкції як матеріального, так і фізичного характеру за недотримання визначених правил. Так, наприклад, за прирікання з диспетчером-адміністратором  штраф -  1000 гривень, не вихід в робочу зміну - 2000 гривень, повторне повернення на роботу - 5000 гривень, зміна місцезнаходження без узгодження з адміністратором - 2000 гривень, відмова від замовлення - 1000 гривень", - додали у прес-службі.</p>
  </chunk>
  <chunk src="http://tyzhden.ua/News/186374">
    <p>У неділю, 26 лютого, працівниками внутрішньої та власної безпеки Держприкордонслужби сплільно з Національною поліцією, затримано старшого інспектора прикордонної служби Сумського прикордонного загону у званні «старший лейтенант». Про це повідомили у прес-службі Державної прикордонної служби України.</p>
    <p>Затримали офіцера  в рамках кримінального провадження, розпочатого за повідомленням прикордонників за ознаками вчинення злочину, передбаченого ч.3 ст.368 ККУ.</p>
    <p>"Спіймали його на гарячому - при отриманні неправомірної вигоди в розмірі 12 тисяч гривень за сприяння у протиправній діяльності, пов'язаної із незаконним переміщенням  через державний кордон товарів народного споживання поза встановленими пунктами пропуску", - додали у прес-службі.</p>
  </chunk>
  <chunk src="http://tyzhden.ua/News/186370">
    <p>У понеділок, 27 лютого, на всій території України очікується не дуже холодна відносно волога повітряна маса. Про це повідомили в Укргідрометцентрі у неділю, 26 лютого.</p>
    <p>Повідмляється, що вночі у західних, північних і центральних областях, вдень у східній частині, місцями невеликі опади, на решті території сухо. На дорогах, крім півдня, подекуди ожеледиця. Вітер південно-західний, західний, 7-12 м / с.</p>
    <p>Температура повітря вночі від 2 ° тепла до 3 ° морозу, в східних областях і в Карпатах 1-6 морозу, вдень 3-8 ° тепла, на Прикарпатті, Закарпатті, Одещині та Миколаївщині 8-13 ° тепла.</p>
    <p>У Києві - вночі і вранці місцями невеликий мокрий сніг і дощ, вдень без опадів, температура повітря вночі близько 0 °, вдень 5-7 ° тепла.</p>
  </chunk>
  <chunk src="">
    <p>Як повідомляє Укргідрометцентр, у неділю переважно без опадів, хоча в західних і північних областях вдень місцями невеликі опади. На дорогах, крім південної частини, місцями ожеледиця. Вітер західний, південно-західний, 5-10 м/с.  Температура вночі 2-7° морозу, в Карпатах до 10° морозу, вдень 2-7° тепла.</p>
    <p>У Києві 26 лютого вночі без опадів, вдень місцями невеликі опади, температура вночі 2-4° морозу, вдень 3-5° тепла.</p>
    <p>27 лютого вночі та вдень на Лівобережжі місцями невеликі опади. На дорогах вночі і вранці місцями ожеледиця. Вітер західний , 5-10 м/с.  Температура вночі від 3° тепла до 2° морозу, в Карпатах і на сході 2-7° морозу; вдень 3-8° тепла, на Закарпатті, Прикарпатті та в Одеській області 8-13° тепла.</p>
  </chunk>
  <chunk src="http://www.pravda.com.ua/news/2017/02/24/7136335/">
    <p>У п’ятницю, 24 лютого, в Україні вдень пориви вітру 15-20 м/с, у Карпатах 25-30 м/с.</p>
    <p>Про це повідомляє Український гідрометцентр.</p>
  </chunk>
  <chunk src="http://www.pravda.com.ua/news/2017/02/17/7135663/">
    <p>Крім того, 20-23 лютого, у зв'язку з відлигою й сніготаненням, на річках басейнів Сяну, Дністра (Львівська, Івано-Франківська області), Західного Бугу (Львівська, Волинська області) очікується підйом рівнів води на 0,5-1,5 м над рівнями, які були 8 ранку 17 лютого.</p>
  </chunk>
  <chunk src="http://www.champion.com.ua/football/2017/02/24/678978/">
    <p>Під завершення матчу другу жовту карку на додачу отримав Опанасенко і Зоря взагалі залишилася у меншості. Зрозуміло, що після зимової перерви команда ще хід не набрала, тому відігратися у меншості проти столичного клубу було нереально. Так і сталося, кияни довели справу до перемоги, відірвавшись від Зорі вже на 6 очок. У свою чергу Динамо та Шахтар наразі тепер до Шахтаря відокремлює 10 очок, але "гірники" свій матч ще не зіграли.</p>
  </chunk>
  <chunk src="http://www.champion.com.ua/football/2017/02/24/679083/">
    <p>Тамаш Кадар народився 14 березня 1990-го року в угорському місті Веспрем. Цікаво, що життєвий шлях хлопця, який захоплювався спортом, міг скластися інакше. Тривалий час Кадар займався гандболом, що, враховуючи його габарити (нині зріст Тамаша – 188 сантиметрів), дивним аж ніяк не є. Втім, футбол, на щастя, "переміг", і вельми швидко перспективного захисника, який міг зіграти на позиції як центрального бека, так і лівого оборонця, запримітили відомі клуби Західної Європи. Вже у 18 років Кадар опиняється в Ньюкаслі, який заплатив за перехід бека 1.35 мільйони євро.</p>
  </chunk>
  <chunk src="http://www.champion.com.ua/football/2017/02/26/679218/">
    <p>Чемпіонат Франції. 27 тур. Кан на виїзді здолав Сент-Етьєн</p>
    <p>Чемпіонат Франції з футболу сезон 2016/2017</p>
    <p>27-й тур</p>
    <p>26 січня</p>
    <p>Сент-Етьєн – Кан 0:1 (0:1)</p>
    <p>Сент-Етьєн: Рюффьє, Лакруа, Полома, Теофіль-Катрін, Перрен, Роша Сантуш (П`єр-Габріель, 46), Лемуан, Севе, Верету (Пажо, 76), Монне-Паке, Берич (Ру, 70).</p>
    <p>Кан: Веркутр, Да Сільва, Яхья (Бен-Юссеф, 51), Гільбер, Бесса, Себ, Адеоті, Делаплас, Фере, Роделен (Леборнь, 88), Сантіні (Карамо, 70).</p>
    <p>Попередження: Роделен (74), Себ (79).</p>
  </chunk>
  <chunk src="http://www.champion.com.ua/football/2017/02/26/679217/">
    <p>Чемпіонат Німеччини. 22 тур. Боруссія з Менгладбаха здолала Інгольштад</p>
  </chunk>
  <chunk src="http://www.champion.com.ua/football/2017/02/26/679196/">
    <p>Прем`єр-ліга. 19 туру. Чорноморець обіграв Карпати, Зірка і Дніпро зіграли внічию. Інші матчі туру</p>
    <p>Прем'єр-ліга-2016/17 України з футболу</p>
    <gap/>
    <p>Чорноморець: Канівцев, Люлька, Мартиненко, Хочолава, Каплієнко, Смирнов, Ковалець, Коркішко (Мусолітін, 71), Андрієвський, Кабаєв (Третяков, 81), Жорже Еліас (Барилко, 71).</p>
    <p>Карпати: Боровик, Дитятьєв, Мірошниченко, Нестеров, Матвієнко, Худоб'як, Ксьонз, Кльоц, Філімонов, Завійський (Чачуа, 77), Гуцуляк (Грисьо, 77).</p>
    <p>Голи: 1:0 – Сітало (11), 1:1 – Ротань (42)</p>
    <p>Зірка: Паст, Фатєєв, Бацула, Кучеренко, Полегенько, Сітало, Лупашко, Загальський (Жуков, 71), Щедрий (Білоног, 72), Драченко (Акименко, 90), Чичиков</p>
  </chunk>
  <chunk src="http://www.champion.com.ua/basketball/2016/11/19/670735/">
    <p>П’ята перемога в п’яти відбірних матчах чемпіонату Європи зберігає за збірною України лідерство у групі D та гарантує участь у фінальному турнірі чемпіонату Європи.</p>
    <p>В останньому поєдинку проти Сербії залишається з’ясувати, з якого місця наша команда потрапить на жеребкування Євробаскету: з першого чи другого. Заключний матч кваліфікації збірна України зіграє 23 листопада у Сербії.</p>
  </chunk>
  <chunk src="http://www.champion.com.ua/autosport/2017/02/15/678210/">
    <p>У Ferrari не поспішають продовжувати контракт із Феттелем</p>
    <p>Наприкінці року у Себастьяна Феттеля закінчується контракт з Ferrari, але продовження контракту поки не відноситься до числа пріоритетних завдань.</p>
  </chunk>
  <chunk src="http://umoloda.kiev.ua/number/3125/188/109016/">
    <p>Як виявилося, представники Генпрокуратури приїхали провести санкціонований обшук i вилучити документи, пов’язані з діяльністю створеного комунального підприємства «Волиньприродресурс», яке й мало видобувати на території Волині бурштин і не тільки.</p>
    <gap/>
    <p>Китайці їдуть по мідь</p>
    <p>А керувати комунальним підприємством «Волиньприродресурс» рада доручила голові постійної комісії з питань екології, раціонального використання природних ресурсів, відомому бізнесмену Василеві Столяру, який не приховував свого зацікавлення бурштиновим бізнесом.</p>
    <p>Він неодноразово в 2016 році намагався отримати дозволи на геологорозвідку і розробку бурштинових родовищ для створених ним фірм, але депутати кілька разів завалювали голосування.</p>
    <p>Врешті пішли обхідним шляхом і створили комунальне підприємство, а Столяр, який укотре потрапив до обласної ради (цього разу під прапорами «Батьківщини»), швидко зорієнтувався, з ким треба дружити, і помахав однопартійцям ручкою.</p>
    <gap/>
    <p>«У нас обшуки проходили в агентстві лісових ресурсів. Дуже часто представники правоохоронних структур приходять в ОДА, щоб вилучити відповідні документи. Приблизно кожен тиждень. Але чомусь ніхто не робить із цього надзвичайної події. Можливо, вплинула присутність озброєних людей. Але для цього теж є відповідна мотивація. Ми з вами бачимо, яким чином відбуваються відповідні заходи під час сесії: скільки присутньо сторонніх людей, які носять у сумках не бутерброди. Тому прокуратура прийняла рішення вжити відповідних заходів безпеки, щоб не створити прецедент якогось силового протистояння».</p>
  </chunk>
  <chunk src="http://umoloda.kiev.ua/number/3123/159/108935/">
    <p>«Коли ТЕС готуються до опалювального сезону, то запаси вугілля чи газу дозволяють працювати у форс-мажорних обставинах щонайменше півтора, а то й два місяці, — стверджує Геннадій Рябцев. — Нині ж нам заявляють, що вугілля настільки бракує, що за два тижні можливе віялове відключення. А це означає, що взагалі не можна буде збалансувати нестачу теплової енергії в межах усієї об’єднаної енергетичної системи України. Отож цифри, які час від часу публікують галузеві органи влади щодо запасів вугілля та газу, насправді відрізняються від реальних». </p>
    <p>Іншими словами, цілком реальною виглядає версія, що влада дала добро на блокування колії (чи навіть сама організувала його), аби продемонструвати суспільству залізобетонний аргумент власної провальної політики в енергетичному секторі. І якби НП в енергетиці трапилася просто на голому місці, то це викликало б питання до дій та компетентності уряду. А якщо колапс виникає через блокаду, то вже сам уряд отримує статус жертви. </p>
    <p>Подібним чином, як вважають аналітики, Кабмін Гройсмана може прикривати ймовірний зрив підготовки до опалювального сезону. «Ключова вада органів виконавчої влади — вони не формують політику. Натомість — займаються реагуванням на кризові ситуації, які час від часу виникають в економіці. Не здатні до стратегічного планування. Тому з року в рік повторюється одне й те саме — підготовка до опалювального сезону розпочинається якраз у момент настання цього сезону. В ідеалі мали б ще в січні розпочати підготовку до опалювального сезону 2017-18 років. Виходить, уже не встигаємо», — резюмує Рябцев. </p>
    <gap/>
    <p>«Пробуксовування» атомної енергетики в Україні — не вина самих атомників, а віддзеркалення великої енергетичної корупції у нашій державі, яку нині намагаються приховати блокадою донецьких залізничних перегонів. Вітчизняна влада тривалий час лобіює інтереси приватної структури «ДТЕК», що входить до сфери інтересів Ріната Ахметова, та стимулює зниження обсягів виробництва у державній структурі «Енергоатом». Інструментів для цього є два: низькі відпускні ціни та диспетчерські обмеження. </p>
    <p>Простіше кажучи, регулятор встановлює високі тарифи для холдингу відомого олігарха (для цього й створюють умови на кшталт «Роттердама+) і низькі — для державної структури. «З 1 січня 2017 року тариф знову зменшено. На сьогоднішній день АЕС мають найнижчий тариф серед інших генерацій електроенергії у розмірі 46,6 коп. кВт-год, — каже Ольга Кошарна. — Його знизили із 51,2 коп. Це безпрецедентний випадок, враховуючи, що ядерне пальне для українських АЕС купують за валюту. «Тарифним чемпіоном» традиційно стали тепловики із тарифом 1,4 грн. за кВт-год». За словами експерта, такої різниці у тарифах між атомною та тепловою енергетикою, яка зафіксована наприкінці 2016 року, історія вітчизняної енергетики ще не знала — більше, ніж утричі! </p>
  </chunk>
  <chunk src="http://umoloda.kiev.ua/number/0/180/109004/">
    <p>«Напрямок, який буде вести Наталія – це євроінтеграція, відповідно всі вимоги щодо Третього енергопакету, щодо асоціації з Євросоюзом, а також співпраця з міжнародними партнерами – ЄБРР, Світовим банком, донорами», – сказав представник відомства журналісту агенства РБК-Україна у середу.</p>
  </chunk>
  <chunk src="http://umoloda.kiev.ua/number/3124/164/108965/">
    <p type="header">ЯК КОРОБКА ПАЗЛІВ: ЧОМУ ВАРТО ПОДИВИТИСЯ СТРІЧКУ-ЗІРКУ КАННСЬКОГО КІНОФЕСТИВАЛЮ «ПАТЕРСОН»</p>
  </chunk>
  <chunk src="http://umoloda.kiev.ua/number/3124/164/108969/">
    <p>Утім, вручено 22 дипломи (за кількістю підномінацій); видавництва «Дух і Літера», «Кліо», «Темпора», «А-БА-БА-ГА-ЛА-МА-ГА» та «Фоліо» відзначені за перемогу у двох рубриках кожне.</p>
    <p>А взагалі за всю історію рейтинґу його лавреатами ставали 118 видавництв.</p>
    <p>Нині уперше переможні лаври отримали «Видавництво Олександри Гаркуші» з Ужгорода, «Місіонер» із Жовкви, київська «Люта справа» та зовсім нове видавництво «ТАО» (Київ).</p>
    <p>Найбільше ж  відзнак за всі роки здобуло видавництво Івана Малковича — 29; 21 раз лавреатами визнавали книжки «Темпори»; 18 разів — «Критики»; 17 нагород має «Видавництво Старого Лева».</p>
  </chunk>
  <chunk src="https://uk.wikipedia.org/wiki/%D0%9D%D0%B5%D0%BF%D0%BE%D0%B7%D0%B1%D1%83%D0%B2%D0%BD%D0%B0_%D0%B1%D0%B5%D0%BD%D1%82%D0%B5%D0%B3%D0%B0_(%D0%BC%D0%B5%D0%BC)">
    <p>Непозбувна бентега — мем, що набув значного поширення у 2017 році після перекладу роману «Маг» Джона Фаулза видавництвом «Клуб сімейного дозвілля» (перекладач — Олег Король). За характером поширення мем може бути віднесений до групи «вірусних мемів», які одночасно відіграють роль «мовних смаколиків», що живуть власним життям, і засобів реклами видання, в якому вони вжиті, що сприяє його популяризації.</p>
    <p>Як зазначено на сайті «читомо.com», «У соціальних мережах не вщухають суперечки щодо нового проекту „Вавилонської бібліотеки“ — перекладу роману Джона Фаулза „Маг“, який видали у „Клубі Сімейного Дозвілля“. Подія спричинила дискусію, що загострила увагу на кадровій готовності ринку в контексті перекладів та редагування, а також — професійну етику. Читомо зібрало відгуки користувачів про видання.».</p>
    <gap/>
    <p>Вперше мем використано у мережі facebook 12 січня 2017 року в обговоренні теми якості перекладів і видань художніх творів. Автор словосполучення — перекладач «Мага» Олег Король, автор вірусного мему — користувач мережі «фейсбук» Anna Protsiuk, записана як фрилансер зі Львова. Коментар вміщено серед перших до посту Ніки Новікової щодо іншого мему — «Дрочитеся зі мною».</p>
    <p>Мем «непозбувна бентега» дуже швидко набув популярності і за обсягом дискусій, обговорень і жартів досяг такого ж поширення, як і один з очевидних лідерів 2016 року — «Горішні плавні». Одним з ключових приводів стали жартівливі дискусії про введення інституту «мовних патрулів» на розвиток проекту «Закону про державну мову» № 5670, поданого на розгляд парламенту 19 січня.</p>
    <p>Історію цього мему досить докладно описано у матеріалі Марини Однорог «#Непозбувнабентега — родом із вінницької книгарні» (Вежа, 20/01/2017): першим, хто звернув увагу інтернет-спільноти на яскраві композиції і смачні одруківки українського «Мага», став консультант книгарні «Є» Сергій Рибницький, а далі ті пости помітила поетеса Ніка Новікова.</p>
    <p>Одночасно з «непозбувною бентегою» набули поширення інші яскраві меми:
      <ul>
        <li>«невиразна будучина»,</li>
        <li>«дрочитеся зі мною»,</li>
        <li>«бездуховна каламуть»,</li>
        <li>«губорозпусна вітальня»,</li>
        <li>«він шляхтує на придибання будинку»,</li>
        <li>«вмоторює своїм „Порше“»,</li>
        <li>«притулок для знепучених дружин».</li>
      </ul>
    </p>
  </chunk>
  <chunk src="http://umoloda.kiev.ua/number/3110/218/107996/">
    <p>Як заспокоїти бунтівливий шлунок</p>
    <p>Одна з найпоширеніших скарг, яка спонукає пацієнтів звернутися до гастроентеролога, — пекуче неприємне відчуття за грудниною, у стравоході, що зазвичай виникає після прийому їжі. Це відчуття не просто завдає прикрощів, а й може свідчити про серйозні порушення шлунково-кишкового тракту. Що ж найчастіше стає причиною такого дискомфорту? </p>
    <p>— Печія нерідко виникає у здорових людей — її здатні викликати і переїдання, і неправильне харчування, — пояснює лікар-гастроентеролог Ірина Колесник. — Деякі продукти можуть спровокувати пекучий біль у шлунку — та ж цибуля, гіркий перець, соуси, цитрусові, шоколад, газовані напої. Така неприємність іноді виникає в тих, хто полюбляє гострі страви або зловживає спиртним. Навіть підняття важких предметів і тривалий кашель часом «долучаються до справи»: різкі поштовхи повітря під час кашлю викликають скорочення діафрагми, яка виштовхує шлунковий вміст у стравохід.</p>
    <p>Помічними при печії є так звані антацидні препарати — Смекта, Фосфальгель, Маалокс. Народні засоби не є такими ефективними і дають тільки короткочасне полегшення. Харчова сода — найвідоміший засіб для «швидкої допомоги» від печії — часто викликає подразнення слизової оболонки шлунка та порушення кислотно-лужного балансу в організмі. Краще випити лужної мінеральної води без газу — «Поляну Квасову» або «Боржомі».</p>
  </chunk>
  <chunk src="https://uk.wikipedia.org/wiki/%D0%9C%D0%B5%D0%BC">
    <p>Мем (англ. meme; у іншій транскрипції — «мім») — одиниця культурної інформації, поширювана від однієї людини до іншої за допомогою імітації, навчання тощо.</p>
    <gap/>
    <p>Наукове поняття одиниці соціальної еволюції і подібних термінів, які використовують корінь грец.
      <w>μνημα</w> (транслітерація — mneme) — спогад, пам'ять, вперше згадується у 1904 році німецьким еволюційним біологом Річардом Семоном у науковій праці «Die Mnemische Empfindungen in ihren Beziehungen zu den Originalenempfindungen» (приблизний переклад — «Пам'ять-сприйняття в зв'язку з оригінальними сприйняттями»). За даними Оксфордського словника (Oxford English Dictionary) слово mneme з'явилося в англійській мові у 1921 році, коли книгу Р. Семона було перекладено Л. Сімоном англійською під назвою «The Mneme».
    </p>
    <p>Докінз стверджував, що термін «мем» (meme) він придумав, скоротивши грецьке слово mimema (грец.
      <w>μίμημα</w>) — «наслідувати», «подібність» і не знаючи про термін «mneme». Р. Докінз казав, що він хотів ввести «односкладове слово, яке звучить подібно „ген“».
    </p>
    <p>Поняття «мем» і «меметика» з 1988 року включені до Оксфордського словника англійської мови — словника, що задає нормативні категорії наукової та інформаційної сфери.</p>
  </chunk>
  <chunk src="">
    <p></p>
  </chunk>
</data>
