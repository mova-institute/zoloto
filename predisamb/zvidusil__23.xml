<docs>
  <doc author="" date="" src="http://www.pravda.com.ua/news/2017/08/12/7152060/" title="Зять Манафорта зустрічався зі слідчими, передав документи - CNN">
    <p>Джеффрі Йохай, колишній зять Пола Манафорта - екс-голови кампанії президента США Дональда Трампа - зустрічався зі слідчими в рамках розслідування справи про можливе відмивання грошей чи податкові порушення під час співпраці Манафорта з Партією регіонів.<sb/></p>
    <p>Про це повідомляє CNN з посиланням на дані двох поінформованих джерел.</p>
    <p>Зазначається, що Йохай надав федеральним слідчим інформацію та документи понад 2 місяці тому.<sb/></p>
    <p>"За даними джерел, Мінюст домагається співпраці від Йохая у зв'язку з розслідуванням справи Манафорта через можливе відмивання коштів чи податкові порушення під час його співпраці з проросійськими партіями в Україні", - зазначає видання.<sb/></p>
    <p>Інформацію було передано адвокату Роберту Мюллеру в рамках його розслідування.<sb/></p>
    <p>"Невідомо, чи була щось з наданих Йохаєм даних корисним для розслідування справи Манафорта", - пише CNN.<sb/></p>
    <p>У свою чергу речник Манафорта Джейсон Малоні відмовився коментувати дані повідомлення.<sb/></p>
    <p>Як зазначає видання, Йохай також є фігурантом федерального розслідування в рамках справи про спільні з Манафортом угоди з нерухомістю.<sb/></p>
    <p>Донька Манафорта Джесіка подала на розлучення з Йохаєм у березні.<sb/></p>
    <p>Як відомо, агенти ФБР провели обшук у  будинку Пола Манафорта, вилучивши документи та інші матеріали.<sb/></p>
    <p>Американські слідчі сподіваються переконати Пола Манафорта, екс-керівника передвиборчої кампанії президента США Дональда Трампа,  співпрацювати з ними у розслідуванні можливої змови між штабом Трампа і Росією.</p>
    <p>Джерела CNN повідомляють, що документи, які було вилучено під час обшуку, містили фінансові та податкові звіти та що частину цих даних було передано представникам Сенату.<sb/></p>
    <p>ФБР та адвокати від коментарів з цього приводу відмовилися.<sb/></p>
  </doc>
  <doc author="" date="2017-08-15" src="http://brovary.pravo-znaty.org.ua/deputaty-ne-pidtrymaly-petytsiyu-pylypa-duhliya-pro-zaboronu-budivnytstva-azs-ta-avtomyjok/" title="">
    <gap/>
    <p>Активістка Ірина Нікітчина зазначила, що призначення цих ділянок – землі житлово-комунальної забудови.<sb/> Коли ж їх виставляли на аукціон, було незаконно змінено призначення земель – на землі транспорту.<sb/> Також вона згадала, що зелені насадження виконують захисну функцію від автошляху, а знищення дерев та будівництво АЗС чи автомийки ще більше псує екологічний стан міста.<sb/></p>
    <gap/>
    <p>Міський голова поставив на голосування пропозицію депутата Андрія Саука підтримати петицію і доручити юридичному відділу міськради звернутися до прокуратури та з позовом до суду.<sb/> За це рішення проголосували 7 депутатів – рішення не прийняли.<sb/></p>
    <p>Треба зазначити, що питання петиції розглядала земельна комісія, яка рекомендувала її підтримати.<sb/> Саме в такій редакції (просто підтримати, без подальших наслідків та дій) радив поставити на голосування питання член земельної комісії Вадим Андрієвський.<sb/> За це проголосували 15 депутатів – рішення не прийняли.<sb/></p>
    <gap/>
  </doc>
  <doc author="Нікітчина Ірина" date="2015-05-20" src="http://brovary.pravo-znaty.org.ua/galmuyuchi-robotu-shtabu-vlada-zagnala-sebe-u-gluhiy-kut/" title="Гальмуючи роботу Штабу по генплану, влада загнала себе у глухий кут">
    <gap/>
    <p>Робота Штабу не є тупцювання на місці.<sb/> Ми увійшли до нього вже з великою кількістю напрацювань та пропозицій, готовими до ще більш поглибленого аналізу, за умови оприлюднення додаткових матеріалів щодо чинного генерального плану.<sb/></p>
    <gap/>
    <p>Активісти поставили не одне незручне питання.<sb/> Таким є запит на ознайомлення з містобудівними умовами і обмеженнями, що надавалися вже на збудовані об’єкти — багатоповерхівки по вул. Чорновола 9,11,15; торгові комплекси «Олді», «Епіцентр», «Новус» та ті, що зводяться по вул. Київській.<sb/> Перелік можна продовжити, але для початку вистачить.<sb/></p>
    <gap/>
    <p>Потрібно неодмінно додати той факт, що служба Надзвичайних ситуацій Броварів не пристосована до нових завдань, пов’язаних із гасінням пожеж на висоті більшій за 9 поверхів, пожежних депо нового типу немає.<sb/> А забудовник в корупційному тандемі із владою міста все створює і створює потенційні загрози.<sb/></p>
    <p>Влада намагається наостанок надихатись, тому чимдуж перекриває кисень активістам, не заважає новим незаконним будівництвам, в місті вирубуються зелені насадження, а в угоду приватним інтересам виділяються земельні ділянки таким чином, що ще більше ускладнює містобудівну ситуацію.<sb/></p>
    <gap/>
  </doc>
  <doc author="" date="" src="https://uk.wikipedia.org/wiki/Купальний_костюм" title="Купальний костюм">
    <gap/>
    <p>У середньовічній Європі, де панувала християнська мораль, купання довгий час не дозволялося взагалі, бо це суперечило християнським поглядам на тіло та гігієну.<sb/> Тільки з XVII ст. купання стало поширеним.<sb/> Жінки та чоловіки купалися окремо, бо для пристойної жінки було неможливим роздягтися для купання в громадському місці.<sb/></p>
    <p>Наприкінці XVIII — початку XIX ст. купання в водоймах стало колективним, але жінки купалися тільки на березі, тому що, одяг який вони носили, не був пристосований для купання.<sb/> Якщо прості люди могли купатися оголеними або у спідній сорочці, то знатні жінки змушені були купалися в просторих довгих сукнях темного кольору, які не просвічувалися при намоканні та не прилипали до тіла за рахунок корсету та криноліну.<sb/></p>
    <p>Перевдягалися в кабінах на колесах (купальна машина), які підвозилися до краю води.<sb/> В купальний костюм складався з щільної спідньої білизни, панчох, матерчатих туфлів та очіпка на голові, до спідниці знизу пришивалися металеві предмети, щоб вона не спливала на поверхню води.<sb/> Дещо пізніше почав використовуватися довгий полотняний халат, що стягався біля шиї, або перев'язні поясом на талії туніки.<sb/> Сміливіші могли купалися без взуття, але панталони до колін були обов'язковими.<sb/></p>
    <p>Розвиток залізниці на початку XIX ст. зробив доступним для багатьох людей поїздки на морські узбережжя, де були громадські курорти Європи, а також до зон відпочинку з термальними водами в Баден-Бадені.<sb/> Доступність пляжів стала зробила їх модними для масового відпочинку.<sb/></p>
    <p>З 60-х років XIX ст. жіночий купальний костюм частіше міняти свою форму.<sb/> Спочатку це були укорочені (за поняттями того часу) сукні на неширокому криноліні, під які надягали спеціальні панталони нижче колін.<sb/> Додавалися туфельки на шнуруванні та на голову одягався очіпок або солом'яний капелюшок.<sb/> Наступним етапом еволюції став двоскладний купальний костюм: жакет та довгі панталони, що повністю закривали ноги.<sb/> Згодом рукав спочатку вкоротили до ліктя, потім зовсім відрізали.<sb/> Довжина панталон вкоротися до половини литки.<sb/> У 1880 стала поширена нова модель купального костюма — «принцеса», яка було виготовлялася зі зшитих разом блузи і широких бавовняних штанів, приховувала фігуру окрема спідниця довжиною нижче колін.<sb/></p>
    <p>Чоловіки виходили на пляж в бавовняних трико, які облягали тіло, з рукавами до ліктя і довжиною до коліна, як правило, у синьо-білу або червоно-білу смугу, на кшталт моряцького тільника.<sb/></p>
    <gap/>
  </doc>
  <doc author="" date="" src="https://uk.wikipedia.org/wiki/Гуня" title="Гуня">
    <gap/>
    <p>Гуня виготовляється із своєрідного кошлатого сукна.<sb/> Для його виготовлення вовну випарюють у гарячій воді З-5 годин, потім промивають в холодній річковій воді.<sb/> Висушену вовну скубуть і чешуть залізними щітками.<sb/> У результаті одержують два типи вовни: кращу й гіршу.<sb/> Із кращої вовни виготовляють тонкі нитки, які скручують вдвоє і розрізають на відрізки по 30-35 см, які протягують через верстат човником через три нитки таким чином, щоб правий бік сукна був кошлатий, а лівий — гладенький.<sb/></p>
    <gap/>
  </doc>
  <doc author="" date="" src="https://uk.wikipedia.org/wiki/Чимара_(одяг)" title="Чимара (одяг)">
    <gap/>
    <p>Чумарка  (чемерка, чамарка)  — приталений в стані, однобортний верхній чоловічий одяг, який поширювався від стану зборами.<sb/></p>
    <p>В сорочці чоловіки ходили лише вдома і до праці.<sb/> Коли виходили з дому завжди поверх сорочки найчастіше одягали чумарку.<sb/></p>
    <p>Чумарку шили з тоншого чи грубшого сукна, взалежності від пори року.<sb/> Іноді шили з тонкої бавовняної матерії.<sb/> Чумарка була темних кольорів: темно-синього, чорного, сірого. Крій чумарки нагадував крій жіночої кирсетки (юпки) з рукавами.<sb/> Чумарка прилягала до стану і знизу поширювалася зборами.<sb/> Викроювали чумарку, як і кирсетку з окремих кусків.<sb/> Чумарка мала невеликий стоячий комір.<sb/> Збори були найчастіше ззаду та з боків.<sb/> Спереду чумарка защіпалась на гачки, від середини шиї до стану.<sb/> Зверху гачків не було видно.<sb/></p>
    <p>Чумарка спереду прилягала також до стану і була завжди однобортна.<sb/> Зверху над комірцем було видно комірець сорочки та зав'язану стрічку, яку випускали поверх чумарки.<sb/> Чумарку підперезували широким поясом.<sb/> Пояси були з тонкої вовни, шовкові або дешеві бавовняні.<sb/> пояси зав'язувались трьома способами.<sb/> Коли виходили з дому, чумарку завжди застібали.<sb/> Чумарка могла бути довжиною до коліна або інколи довжиною до середини стегна.<sb/></p>
    <gap/>
  </doc>
  <doc author="Росоха Христина" date="2017-08-07" src="https://www.facebook.com/gossipnaukma/posts/457212244678582" title="">
    <p>Шукаю попутника для автостопу з Києва чи Київської області.<sb/> Планую короткотривалі поїздки в різні місця в Україні, 1-3 дні.<sb/> Можливо, зганяємо в Карпати, хочу долучитись до друзів у похід<w>:)</w><sb/> Якщо добре поладнаємо, то потім можна буде організовувати поїздки і глобальніші (і в Європу теж<w>:)</w>.<sb/> Головне, бути витривалим.<sb/> Якщо нема досвіду стопу - не біда, у мене він трішки є (Україна, Німеччина, Польща )<sb/></p>
  </doc>
  <doc author="" date="" src="https://docs.google.com/forms/d/e/1FAIpQLSdS6wUuQc4wxsMuxIv8b2lpfZ8ASgcY9jJt0xhfHcbS4V5Zkg/viewform" title="Анкета на ФРІ-табори 2017">
    <p>ФРІ-табори – це кілька днів на свіжому повітрі в оточенні найактивнішої молоді країни.<sb/></p>
    <p>Якщо тобі набридли нудні пари, які не дають практичних знань, то з нами ти отримуєш купу корисної інформації, яку зможеш застосувати в будь-якій сфері життя!<sb/></p>
    <p>☀Під гаслом неформальної освіти ми впроваджуємо зміни в українському суспільстві та культивуємо активний відпочинок для молоді.<sb/></p>
    <gap/>
  </doc>
  <doc author="" date="" src="https://www.facebook.com/yuriy.doroshenko.7/posts/1452798378119843" title="">
    <p>Наскільки я знаю, з "Конотопської відьми" Григорія Квітки-Основ'яненка, що конотопський сотник Забрьоха-менший не великого розуму був чоловік, такий, м'яко кажучи, дивакуватий, все йому марилися дива та хильнути любив.<sb/> Правда пішки в Київ до Президента не ходив, але все ж багато чудив...<sb/> Спадковість?<sb/></p>
  </doc>
</docs>
