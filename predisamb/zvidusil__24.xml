<docs>
  <doc author="" date="" src="http://www.pravda.com.ua/news/2017/08/12/7152060/" title="Зять Манафорта зустрічався зі слідчими, передав документи - CNN">
    <p>Джеффрі Йохай, колишній зять Пола Манафорта - екс-голови кампанії президента США Дональда Трампа - зустрічався зі слідчими в рамках розслідування справи про можливе відмивання грошей чи податкові порушення під час співпраці Манафорта з Партією регіонів.<sb/></p>
    <p>Про це повідомляє CNN з посиланням на дані двох поінформованих джерел.</p>
    <p>Зазначається, що Йохай надав федеральним слідчим інформацію та документи понад 2 місяці тому.<sb/></p>
    <p>"За даними джерел, Мінюст домагається співпраці від Йохая у зв'язку з розслідуванням справи Манафорта через можливе відмивання коштів чи податкові порушення під час його співпраці з проросійськими партіями в Україні", - зазначає видання.<sb/></p>
    <p>Інформацію було передано адвокату Роберту Мюллеру в рамках його розслідування.<sb/></p>
    <p>"Невідомо, чи була щось з наданих Йохаєм даних корисним для розслідування справи Манафорта", - пише CNN.<sb/></p>
    <p>У свою чергу речник Манафорта Джейсон Малоні відмовився коментувати дані повідомлення.<sb/></p>
    <p>Як зазначає видання, Йохай також є фігурантом федерального розслідування в рамках справи про спільні з Манафортом угоди з нерухомістю.<sb/></p>
    <p>Донька Манафорта Джесіка подала на розлучення з Йохаєм у березні.<sb/></p>
    <p>Як відомо, агенти ФБР провели обшук у  будинку Пола Манафорта, вилучивши документи та інші матеріали.<sb/></p>
    <p>Американські слідчі сподіваються переконати Пола Манафорта, екс-керівника передвиборчої кампанії президента США Дональда Трампа,  співпрацювати з ними у розслідуванні можливої змови між штабом Трампа і Росією.</p>
    <p>Джерела CNN повідомляють, що документи, які було вилучено під час обшуку, містили фінансові та податкові звіти та що частину цих даних було передано представникам Сенату.<sb/></p>
    <p>ФБР та адвокати від коментарів з цього приводу відмовилися.<sb/></p>
  </doc>
  <doc author="" date="2017-08-15" src="http://brovary.pravo-znaty.org.ua/deputaty-ne-pidtrymaly-petytsiyu-pylypa-duhliya-pro-zaboronu-budivnytstva-azs-ta-avtomyjok/" title="">
    <gap/>
    <p>Активістка Ірина Нікітчина зазначила, що призначення цих ділянок – землі житлово-комунальної забудови.<sb/> Коли ж їх виставляли на аукціон, було незаконно змінено призначення земель – на землі транспорту.<sb/> Також вона згадала, що зелені насадження виконують захисну функцію від автошляху, а знищення дерев та будівництво АЗС чи автомийки ще більше псує екологічний стан міста.<sb/></p>
    <gap/>
    <p>Міський голова поставив на голосування пропозицію депутата Андрія Саука підтримати петицію і доручити юридичному відділу міськради звернутися до прокуратури та з позовом до суду.<sb/> За це рішення проголосували 7 депутатів – рішення не прийняли.<sb/></p>
    <p>Треба зазначити, що питання петиції розглядала земельна комісія, яка рекомендувала її підтримати.<sb/> Саме в такій редакції (просто підтримати, без подальших наслідків та дій) радив поставити на голосування питання член земельної комісії Вадим Андрієвський.<sb/> За це проголосували 15 депутатів – рішення не прийняли.<sb/></p>
    <gap/>
  </doc>
  <doc author="Нікітчина Ірина" date="2015-05-20" src="http://brovary.pravo-znaty.org.ua/galmuyuchi-robotu-shtabu-vlada-zagnala-sebe-u-gluhiy-kut/" title="Гальмуючи роботу Штабу по генплану, влада загнала себе у глухий кут">
    <gap/>
    <p>Робота Штабу не є тупцювання на місці.<sb/> Ми увійшли до нього вже з великою кількістю напрацювань та пропозицій, готовими до ще більш поглибленого аналізу, за умови оприлюднення додаткових матеріалів щодо чинного генерального плану.<sb/></p>
    <gap/>
    <p>Активісти поставили не одне незручне питання.<sb/> Таким є запит на ознайомлення з містобудівними умовами і обмеженнями, що надавалися вже на збудовані об’єкти — багатоповерхівки по вул. Чорновола 9,11,15; торгові комплекси «Олді», «Епіцентр», «Новус» та ті, що зводяться по вул. Київській.<sb/> Перелік можна продовжити, але для початку вистачить.<sb/></p>
    <gap/>
    <p>Потрібно неодмінно додати той факт, що служба Надзвичайних ситуацій Броварів не пристосована до нових завдань, пов’язаних із гасінням пожеж на висоті більшій за 9 поверхів, пожежних депо нового типу немає.<sb/> А забудовник в корупційному тандемі із владою міста все створює і створює потенційні загрози.<sb/></p>
    <p>Влада намагається наостанок надихатись, тому чимдуж перекриває кисень активістам, не заважає новим незаконним будівництвам, в місті вирубуються зелені насадження, а в угоду приватним інтересам виділяються земельні ділянки таким чином, що ще більше ускладнює містобудівну ситуацію.<sb/></p>
    <gap/>
  </doc>
  <doc author="" date="" src="http://brovary.pravo-znaty.org.ua/parkovki-bilya-parku-peremoga-ta-rinku-niva-stanut-platnimi/" title="">
    <gap/>
    <p>Згідно рішення міськради «Про встановлення місцевих податків та зборів», ставка збору за кожен день діяльності у гривнях за кожен квадратний метр площі становить 0,03 відсотка від мінімальної заробітної плати на початок року (станом на перше січня 2012 року вона становила 1073 грн), тобто 0,32 грн.<sb/></p>
    <p>Відповідно паркувальний майданчик площею 806 кв. м. на вул. Возз’єднання приноситиме 258 грн на день і 7740 грн на місяць.<sb/> На вул Короленка (площа – 469 кв. м.) відповідно 159 грн на день і 4761 грн на місяць.<sb/> Загалом обидва майданчика приноситимуть у міську казну 12,5 тис. грн на місяць і майже 150 тис. грн на рік.<sb/></p>
    <p>Автопаркувальник у свою чергу зароблятиме щонайменше у 5 разів більше.<sb/> 68 паркомісць можуть приносити йому 340 грн на годину, що за умови, приміром, 8-годинної повної завантаженості на день (що цілком ймовірно, адже зазвичай вдень на цих парковках немає вільних місць) даватиме дохід 2720 грн, у місяць це становитиме 81,6 тис. грн, а на рік 979,2 тис. грн.<sb/> Віднімаємо 150 тис. грн збору за паркування і отримуємо майже 830 тис. грн доходу на рік.<sb/></p>
    <gap/>
  </doc>
  <doc author="" date="2017-08-20" src="http://www.mil.gov.ua/news/2017/08/20/zvedennya-pres-czentru-shtabu-ato-stanom-na-18-00-20-serpnya-2017-roku/" title="Зведення прес-центру штабу АТО станом на 18.00 20 серпня 2017 року">
    <p>Упродовж дня у районі проведення АТО інтенсивність обстрілів українських позицій з боку російсько-окупаційних угруповань не зменшилась.<sb/> Сьогодні, на відміну від минулої доби, найбільша активність противника фіксувалась на Луганському напрямку.<sb/><g/>Тут, на підступах до Новозванівки, бандити випустили по наших опорних пунктах щонайменше 24 міни калібру 120 та 82 міліметри.<sb/> Крім того, під ворожим вогнем опинились українські позиції у районі Новотошківського, Новоолександрівки, Троїцького.<sb/> А в результаті мінометного обстрілу наших укріплень неподалік Попасної, один український боєць отримав поранення.<sb/></p>
    <gap/>
  </doc>
  <doc author="" date="2017-08-20 09:27" src="http://www.mil.gov.ua/news/2017/08/20/u-kievi-vidbudetsya-masshtabnij-konczert-dlya-uchasnikiv-paradu-do-dnya-nezalezhnosti-ukraini/" title="У Києві відбудеться масштабний концерт для учасників параду до Дня незалежності України">
    <gap/>
    <p>Військові музиканти подарують слухачам незабутні твори вітчизняних композиторів.<sb/> Зокрема, заслужений артист України Олег Скрипка у супроводі майже 400 музикантів виконає «Марш Нової армії», написаний Олесем Бабієм у далекому 1929 році.<sb/></p>
    <p>Зустріч представників ЗМІ, які бажають висвітлити захід, на КПП Національного університету оборони України імені Івана Черняховського за адресою: проспект Повітрофлотський, 28 (навпроти Солом’янської площі та парку ім. М. Островського) о 14.20 21 серпня 2017 року.<sb/></p>
    <gap/>
  </doc>
  <doc author="" date="2017-08-17" src="http://www.mil.gov.ua/news/2017/08/17/ministerstvo-oboroni-ukraini-prodovzhue-robotu-shhodo-stvorennya-zakaznika-zagalnoderzhavnogo-znachennya-tarutinskij-step/" title="Міністерство оборони України продовжує роботу щодо створення заказника загальнодержавного значення «Тарутинський степ»">
    <gap/>
    <p>Міністерство оборони України підтримало позицію громадськості та запропонувало оголосити частину земель Тарутинського загальновійськового полігону заказником загальнодержавного значення «Тарутинський степ».<sb/></p>
    <gap/>
  </doc>
  <doc author="" date="2015-12-09" src="http://www.mil.gov.ua/news/2015/10/19/minoboroni-zapochatkovue-novu-sistemu-spivpraczi--14592/" title="Міноборони започатковує нову систему співпраці з журналістами, які працюють в зоні проведення АТО">
    <gap/>
    <p>1.<sb/> Щосереди (через Прес-центр АТО) буде формуватися список цивільних журналістів, працівників ЗМІ, які виявили бажання працювати на об’єктах ЗС України (органах військового управління, військових частинах, районах (місцях) їх дислокації, підготовки та виконання завдань за призначенням) в зоні проведення антитерористичної операції, із зазначенням:</p>
    <p>— ПІБ журналістів, бажаних напрямків роботи (секторів);</p>
    <p>— марки і державних номерів автомобілів;</p>
    <p>— номерів прес-карт.<sb/></p>
    <p>2.<sb/> Щоп’ятниці список буде доводитися телеграмою до кожного сектору (до неділі зазначена телеграма буде доведена до чергової служби кожного підрозділу в зоні проведення АТО).<sb/></p>
    <gap/>
    <p>Разом з тим, у разі виникнення ситуацій, пов’язаних з різкою зміною обстановки в зоні проведення АТО, або будь-яких інших непередбачуваних обставин, що виникають під час роботи з вітчизняними та іноземними журналістами (зміни у складі знімальних груп та їх автотранспорту, корегування маршрутів тощо), прес-центр АТО проводитиме щоденну акредитацію журналістів для надання їм можливості оперативної роботи!<sb/></p>
  </doc>
  <doc author="" date="2017-08-18" src="http://www.zhitomir.info/news_168115.html" title="У житомирських школах обіцяють свято Першого дзвінка в новому форматі: коротке й ненудне">
    <gap/>
    <p>«Всі школи працювали над сценаріями свята Першого дзвінка в новому форматі, без непотрібних звітів та промов.<sb/> Були наші доручення щодо формату і часу проведення.<sb/> У минулому році 28 школа показала, як це має бути.<sb/> Це має бути свято для першокласників, ненудне і недовге, щоб діти не пеклися на сонці.<sb/> Крім того, ми розішлемо житомирським депутатам лист-заклик від імені батьків про те, щоб вони утрималися від відвідання свята Першого дзвінка або були максимально лаконічними», - розповів Матвій Хренов.<sb/></p>
    <gap/>
    <p>Нагадаємо, в 2016 році влада Житомира заявила, що хоче зробити Перший дзвоник святом першачків – максимально комфортним, ненудним і стислим.<sb/> Переможцем минулорічного конкурсу на кращий сценарій проведення «Свята першого дзвоника» стала житомирська школа №28.<sb/> Як у цій школі пройшов Першовересень за новим сценарієм, дивіться тут.<sb/></p>
    <gap/>
  </doc>
  <doc author="" date="2017-08-17" src="http://www.zorya.poltava.ua/?p=25696" title="ГРОМАДА – ТО ВЕЛИКА СИЛА">
    <p>Другий день народження відсвяткувала минулої суботи, 12 серпня, Шишацька об’єднана територіальна громада.<sb/> З нагоди приємної події в Шишаках на березі Псла облаштували імпровізовану сцену, розгорнули намети.<sb/> Кожний старостинський округ презентував свої таланти.<sb/> Зокрема господині напекли короваїв.<sb/></p>
    <gap/>
    <gap/>
  </doc>
  <doc author="" date="2017-08-19" src="http://www.zorya.poltava.ua/?p=25687" title="ПО ЧЕСТІ І СОВІСТІ ЖИТИ – ГОЛОВНИЙ ВИБІР ПОЕТА">
    <gap/>
    <p>Головним його вибором завжди було – по честі і совісті жити.<sb/> Після закінчення школи у селі Обтове Кролевецького району, що на Сумщині, де Михайло Шевченко народився 19 серпня 1947 року, став студентом Полтавського сільськогосподарського інституту.<sb/> Так почався його тривалий, багатий на вірних та щирих друзів, вагомі творчі здобутки полтавський період життя.<sb/> Поринувши у вир студентських буднів, Михайло не тільки успішно опановував сільськогосподарську науку, а й цікавився трагічною долею українського народу, зокрема голодом 1932–1933 років, колективізацією, що призвели до загибелі мільйонів українців, винищенням українського письменства в 1934 році.<sb/> Це спонукало молодого поета до глибоких роздумів, що нерідко розходились із тогочасною ідеологією, виливались у вірші з “націоналістичним ухилом”.<sb/> Наболілим Михайло ділився у своїх виступах перед студентами, робітниками, в сільських клубах, на фермах, у полі.<sb/> Згодом про цей період своєї літературної творчості і громадської діяльності поет скаже: “Мені пощастило виступати в народі з самим Олександром Ковінькою.<sb/> Він, виступаючи, ніколи не оглядався на те, хто і як слухатиме його.<sb/> Я за характером теж був досить самостійною людиною.<sb/> А тому й казав те, що, вважав, треба було сказати.<sb/> А будь-якій владі хотілося (і хочеться), щоб казали те, що потрібно їй.<sb/> І тут ми з владою не зовсім сходились”.<sb/> За це вільнодумство Михайло, як стверджував його світлої пам’яті літературний побратим Борис Олійник, “удостоївся особливо пильної уваги ідеологічної сторожі.<sb/> Стосовно ж далекозорого КДБ, то ця делікатна служба намагалася навернути поета “на шлях істини” настільки неделікатно, що Михайло не скорився, був змушений перейти на заочне відділення сільгоспінституту, а потім і дременути з Полтави”.<sb/> Ось як про ці сторінки своєї біографії розповідає поет в одній із публікацій газети “Селянська правда від Івана Бокого”, головним редактором якої був: “Тоді мені під тиском органів держбезпеки довелося покинути вуз і з карбованцем в кишені кудись поїхати і найнятися на роботу.<sb/> Карбованця вистачило на чотири пиріжки і на квиток до Нових Санжар, куди саме рушав автобус.<sb/> І я поїхав.<sb/> У редакції мене зустріла редактор Лідія Олексіївна Яценко і з випробувальним терміном взяла на роботу (знала мене з матеріалів у газеті “Комсомолець Полтавщини”).<sb/> Я переконаний, що протягом усього випробувального терміну районний кадебіст не раз інформував Лідію Олексіївну про те, кого вона взяла в колектив.<sb/> Мабуть, підкреслив, що взяла під свою відповідальність.<sb/> Що було для Лідії Олексіївни через місяць відмовити мені?<sb/> Я поїхав – і в неї голова вільна.<sb/> Але вона відповідальність взяла на себе і мене на роботі залишила.<sb/> Знала ж бо, уклін їй низенький, що молодій людині якось життя починати треба.<sb/> І допомогла.<sb/></p>
    <gap/>
  </doc>
  <doc author="" date="" src="https://rivnepost.rv.ua/showarticle.php?art=050322" title="Павлишин-молодший три гектари лісу хоче... для прибирання">
    <gap/>
    <p>— На цій території нічого не будуватиму, лише вивозитиму сміття, бо нині ця ділянка лісу жахливо забруднена.<sb/> Загалом я багато меценатських справ роблю, людина не бідна, але у цьому є й інший інтерес.<sb/> Якщо територія біля «Холодка» буде прибраною, туди буде їхати більше відпочивальників і вони приходитимуть за прохолодними напоями до нашого магазину.<sb/> До речі, коли у 2015 році отримав першу ділянку на Білому озері, на мене вилилося чимало критики і бруду, але, як я й казав, платний пляж я не робив.<sb/> На територію — вільний доступ для всіх, кошти за встановлення наметів теж не беремо.<sb/> Люди відпочивають на доглянутому пляжі, де є туалети, а ми отримуємо дохід від роботи магазину та дерев'яних будиночків для відпочивальників.<sb/> Плачу за оренду 90 соток трохи більше 10 тис. грн. на рік, думаю, за 2,8 га. ще віддаватиму десь 30 тис. грн.<sb/></p>
    <gap/>
  </doc>
  <doc author="" date="2017-08-20" src="http://www.slk.kh.ua/news/agroprom/specheni-ovochi-yakim-bude-vrozhaj-ta-tsini-na-nogo.html" title="СПЕЧЕНІ ОВОЧІ. ЯКИМ БУДЕ ВРОЖАЙ ТА ЦІНИ НА НЬОГО">
    <gap/>
    <p>Разом з тим він переконаний: яким урешті-решт буде врожай овочів, залежить від того, скільки праці вклали під час їх вирощування.<sb/> Науковець вважає: хто застосовував сучасні технології, захисні заходи проти шкідників, хто зміг поливати рослини, той матиме свої огірки.<sb/></p>
    <gap/>
    <p>Овочів на рік для мешканців нашої області потрібно 454 тис. тонн.<sb/> Цього цілком достатньо, враховуючи, що по овочевих культурах виробництво складає понад 600 тис. тонн, що повністю забезпечує наші внутрішні потреби.<sb/></p>
    <p>До речі, овочів закритого ґрунту у 2016-му виробили 71,3 тис. тонн, що на 29,6 % більше проти 2015-го.<sb/> Разом з тим, частка овочів із парника у загальному обсязі їх виробництва поки що залишається незначною – до 10 %.<sb/> І займаються їх вирощуванням переважно у господарствах населення – 87 %, решта – сільськогосподарські підприємства.<sb/> При цьому частка  сільськогосподарських підприємств у загальнообласному обсязі виробництва овочів відкритого ґрунту не перевищує 3 %.<sb/> Водночас овочів закритого ґрунту сільськогосподарські підприємства виробляють до 3 % від усього обсягу виробництва їх в області.<sb/> Решта вирощується в теплицях господарств населення.<sb/></p>
    <gap/>
  </doc>
  <doc author="Мельникова Віра" date="" src="http://www.visti.rovno.ua/article/pidslyhana-istoriya-pro-kohannya/" title="Підслухана історія про кохання">
    <p>Легенький відчайдушний Вітерець гойдав зелені віти Сливки.<sb/> Він дуже втомився за довгий липневий день, літаючи і наздоганяючи хмаринки і формуючи з них одну грозову хмару – ну зовсім як той вівчар підганяв і спрямовував в отару безтурботних овечок.<sb/> Нарешті завдання небесної канцелярії з честю виконано: на спраглу землю щедро полилася довгоочікувана злива.<sb/> А потім на вмитому блакитному небокраї з’явилося ніжне кольорове диво – веселка!<sb/></p>
    <p>Тепер можна й відпочити.<sb/> Вітерець присів на Лаву, біля якої росла молода Сливка.<sb/> І тільки-но хотів позалицятися до стрункої красуні, як почув чийсь голос із легкими скрипливими нотками:<sb/></p>
    <p>– І чого я лишень не наслухаюся за цілий день?<sb/> Що – день?<sb/> А вночі – ще цікавіше!<sb/> Які ж ці люди кумедні!<sb/> Які ж вони цікаві!<sb/> Які ж вони непередбачувані!<sb/> А які в них почуття!<sb/> Часом такі пристрасті на моїх очах розгоряються, що слухаю, слухаю і дивуюся.<sb/> А виною всьому оте їхнє кохання, – неголосно вела розмову зі старим кущем Бузку така ж старенька Лавочка, яка все своє дерев’яне життя прожила-простояла у дворі багатоповерхівки.<sb/> Звісно, ніде ніколи не була, але навкруги усі дерева, кущі і квіти знали достеменно, що вона серед них – наймудріша!<sb/> Ще б пак!<sb/> Не була б вона Лавочкою!<sb/> Скільки людських історій за своє довге життя вислухала!<sb/> Свідком яких лише подій не була!<sb/> Ось тобі і знання, і мудрість, і школи, й університети (за людськими мірками).<sb/> Вітерець, грайливо підморгнув Сливці і, глянувши на розлоге сидіння Лави, зауважив:<sb/></p>
    <p>– Але ж, бачу, і познущались із вас, бабусю Лавочко, за все ваше життя: подивіться, скільки зарубок-татуювань залишили на вашому тілі оці ваші чуттєві, кумедні і цікаві люди?!<sb/></p>
    <gap/>
  </doc>
</docs>
