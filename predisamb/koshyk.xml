<data>
  <chunk src="Доктор Серафікус">
    <p>Вер любила пляж, річку, смугу біло-жовтого піску, берег, верболіз, натовп. Вона любила, скинувши верхнє вбрання, стояти напівроздягнена й роздивлятись натовп, як натовп роздивлявся її. Засмалених юнаків у синіх і червоних штанцях вона дразнила своїми духовитими десу, червоними підв’язками — Вер була брюнетка — і прозорістю довгих чорних панчіх. Їй подобалось лишатися незворушеною, коли юнаки одверто виявляли схвильовану змисловість і молоде збудження. Вони абож проходили повз неї, роблячи спроби розпочати розмову, абож спинялись недалеко від неї і починали змагатися у стрибках, боротьбі та будуючи піраміди, щоб показати стрункість тіл та міцну напруженість м’язів. Було приємно бачити кріпкі й дужі ноги, вузькі стегна, плаский живіт, м’язисті руки, тверду шию, засмалені жовто-бронзові тіла й несховане бажання, але Вер нехтувала їх.</p>
    <p>Байдужим поглядом вона пробігала по юнаках і одверталася. Вона воліла вибирати сама.</p>
    <omit/>
    <p>Це ж він, а не хто інший, міг би сидіти з нею удвох увечері на канапі, читаючи книжки або ж так про щось розмовляючи, це він міг би повертатися з нею з театру.</p>
  </chunk>
  <chunk src="http://www.interbuh.com.ua/ua/documents/onenews/105511">
    <p>ФОП-єдинники, що не застосовують РРО, під час розрахунків із покупцем у місці проведення розрахунків за технічно складні побутові товари, що підлягають гарантійному ремонту, повинні застосовувати РРО.</p>
  </chunk>
  <chunk src="https://uk.wikipedia.org/wiki/Південноукраїнська_АЕС">
    <p>Південноукраїнська АЕС — атомна електростанція, розташована в степовій зоні на лівому березі ріки Південний Буг, при Ташлицькому водосховищі, неподалік (на схід) від міста Южноукраїнська, що в Миколаївській області. Збудована у 1975–1982 роках.</p>
    <p>Енергетичне підприємство офіційно називається ВП «Южно-Українська АЕС», входить до складу державного підприємства — Національної атомної енергогенеруючої компанії «Енергоатом» України. Є частиною Південноукраїнського енергетичного комплексу.</p>
    <omit/>
  </chunk>
  <chunk src="https://uk.wikipedia.org/wiki/Хмельницька_АЕС">
    <omit/>
    <p>За 9 км північніше від АЕС проходить залізнична лінія Шепетівка—Здолбунів—Львів, на якій розташована залізнична станція Кривин, до якої примикає під'їзна залізнична колія електростанції. Автомобільна дорога державного значення Бердичів—Шепетівка—Острог, від якої здійснений головний в'їзд до АЕС, проходить на відстані 6,3 км на північ від електростанції.</p>
    <omit/>
    <p>До зони спостереження ХАЕС входять території Хмельницької (території Ізяславського, Славутського, Білогірського та Шепетівського районів) та Рівненської (території Острозького, Гощанського та Здолбунівського районів) областей</p>
    <omit/>
    <p>Хмельницька АЕС щорік виробляє близько 14—15 млрд квт·г електроенергії — тобто 15,6% виробництва АЕС України.</p>
    <omit/>
  </chunk>
  <chunk src="https://uk.wikipedia.org/wiki/Розподільний_пристрій">
    <omit/>
    <p>До складу розподільних пристроїв входять: вимикачі електричні, роз'єднувачі, трансформатори струму і напруги, вимірювальні прилади, збірні шини, розрядники, реактори електричні. Для забезпечення можливості ремонту розподільних пристроїв або ділянок електромережі, не припиняючи енергопостачання споживачів, систему збірних шин розподільчих пристроїв секціонують.</p>
    <omit/>
    <p>Захист від ураження електричним струмом має відповідати вимогам глави 1.7 ПУЕ:2006.</p>
    <omit/>
  </chunk>
  <chunk src="https://uk.wikipedia.org/wiki/Нетішинське_водосховище">
    <p>Нетішинське водосховище (Ставок-охолоджувач Хмельницької АЕС) створене у 1986 році на річці Гнилий Ріг яка впадає в Горинь. Головне призначення — резервуар води для охолодження конденсаторів турбіни атомних реакторів Хмельницької АЕС. Побічне призначення — промислова риболовля.</p>
    <p>Під час створення водосховища було затоплено село Дорогоща. Побудоване за проектом київського відділення «Атоменергопроект».</p>
    <omit/>
    <p>Площа водойми: 1838 гектарів.</p>
    <p>Характер дна: в різних місцях водойми не однакове: є піщане, глинисте, місцями замулене. На дні є старе русло річки. Також присутні затоплені дерева(ближче до річки Гнилий Ріг).</p>
    <p>Глибина: зі сторони ХАЕС глибина досягає 20 метрів. Є ями і русло. Біля річки (південна частина водойми) глибина складає 1.5 метри і поступово переходить на міль.</p>
    <p>Рослинність водойми: присутні очерет та осока, на меншій глибині кропивка. 1/3 периметру водосховища займає бетонна дамба, відповідно рослинності там немає.</p>
    <p>Риба: лящ, плотва, карась, окунь, судак, щука, сазан, бичок, густера, краснопірка, лин, білий товстолоб, сом.</p>
    <p>Рівень води досягає 201,6 м над рівнем моря. Основне надходження води відбувається за рахунок стоку річки Гнилий Ріг. Також на водосховищі побудований спеціальний перелив в річку Вілію, за допомогою якого вода може переливатись, якщо її занадто багато.</p>
    <p>На водосховищі можуть ловити лише члени клубу «рибалок-аматорів», який має статут, інструкцію, положення. Учасниками можуть бути тільки працівники Хмельницької атомної електростанції. Ловити рибу дозволено тільки з частини дамби, з берега зі сторони лісу, біля старого рибгоспу і в районі гирла річки Гнилий Ріг. Можна ловити рибу і з човна, але в наявності обов'язково мають бути жилети з особистим номером.</p>
    <omit/>
  </chunk>
  <chunk src="https://uk.wikipedia.org/wiki/Сонцевики">
    <p>Родина сонцевики, або німфаліди (Nymphalidae) — це одна з найбільших родин денних метеликів. Метелики ці мають строкате і яскраве забарвлення, що часто містить рудий, коричневий і жовтий кольори. Представники родини мають різні розміри залежно від походження: від невеликих до дуже великих.</p>
    <omit/>
  </chunk>
  <chunk src="https://uk.wikipedia.org/wiki/Ядерні">
    <p>Еукаріо́ти (інколи Евкаріо́ти, від грец. εύ- -повністю, добре й грец. κάρυον - ядро) або Я́дерні (лат. Eukaryota Whittaker & Margulis, 1978) — домен одно- та багатоклітинних організмів, що характеризуються переважно полігеномними клітинами, морфологічно сформованим ядром та наявністю мембранних субклітинних органел.</p>
    <omit/>
    <p>Двогеномні клітини, в яких представлені ядерний та мітохондріальний геноми, характерні для грибів та тварин; тригеномні — з ядерним, мітохондріальним та пластидним геномами — для майже всіх рослин; чотиригеномні — з ядерним, мітохондріальним, пластидним та нуклеоморфними геномами, виявлені у хлорарахніофітових та криптофітових водоростей, а також у деяких видів з відділу Dinophyta.</p>
    <p>Клітини прокаріотів (бактерій та архей) та еукаріотів на фенотипічному рівні схожі за наявністю ДНК та білок-синтезуючого апарату, представленого рибосомами; наявністю клітинних мембран; ферментних комплексів, що забезпечують процеси реплікації, транскрипції, трансляції та синтезу АТФ. До складу клітин прокаріотів та еукаріотів входять білки, жири, вуглеводи, нуклеїнові кислоти, мінеральні речовини та вода.</p>
    <omit/>
  </chunk>
  <chunk src="https://uk.wikipedia.org/wiki/Шахта">
    <omit/>
    <p>Сучасна Ш. являє собою взаємопов'язану виробничу систему підземного господарства і технологічного комплексу поверхні шахти. На початку XXI ст. глибина шахт сягає 3,5-4,5 км. (вугільні Ш. йдуть до відміток 1,3-1,5 км, рудні до 4,5 км). Вони забезпечують видобуток бл. 80% кам'яного і 10% бурого вугілля, бл. 30% руд металів і 15% нерудних корисних копалин. Найглибші шахти світу знаходяться в Індії (шахта «Чемпіон-Риф») та в ПАР: «Тау-Тона», «Вітватерсранд» (глибина понад 4,5 км).</p>
    <p></p>
    <omit/>
  </chunk>
  <chunk src="https://uk.wikipedia.org/wiki/Гідрошахта">
    <omit/>
    <p>Перша у світі дослідно-промислова гідрошахта побудована у 1939 в Україні, на Донбасі (трест «Орджонікідзевугілля»). В 90-х рр. ХХ ст. в Україні діяли 5 гідрошахт. До 1999 р. діяла гідрошахта Шахта «Піонер». За кордоном гідрошахти діють в Канаді («Балмер»), ФРН («Ганза»), Новій Зеландії («Стронгмен»), Китаї («Лінцятуо»), Японії («Сунагава»), Росії («Інська», «Ювілейна» на Кузбасі та ін.). Середня продуктивність праці на робітника по видобутку на гідрошахтах Донбасу — 60,2 т/місяць.</p>
    <omit/>
  </chunk>
  <chunk src="">
    <p></p>
    <p></p>
    <omit/>
  </chunk>
  <chunk src="">
    <p></p>
    <p></p>
    <omit/>
  </chunk>
  <chunk src="">
    <p></p>
    <p></p>
    <omit/>
  </chunk>
</data>
<!--













-->
