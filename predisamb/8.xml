<data>
  <chunk src="http://www.pravda.com.ua/articles/2017/03/3/7137051/">
    <p>Ввечері 2 березня, якраз напередодні дня народження Насірова, у Феофанії відбулось чергове дійство, головними дійовими особами якого були слідчі і "напівпритомний, ледь живий" український чиновник. У соцмережах це одразу викликало ціле торнадо обговорень і жартів. Найцікавіші і найважливіші думки із цієї дискусії зібрала "Українська правда".</p>
  </chunk>
  <chunk src="http://www.epravda.com.ua/news/2017/03/2/622234/">
    <gap/>
    <p>ОПЗ запускається та інші головні економічні новини за 2 березня.</p>
    <gap/>
    <p>Також, група СКМ, кінцевим бенефіціаром якої є бізнесмен Ринат Ахметов, заявляє, що її підприємства на тимчасово неконтрольованих територіях Донецької та Луганської областей будуть продовжувати працювати відповідно до законодавства України.</p>
    <p>Про МВФ. Міністр фінансів Олександр Данилюк повідомив, що підписання Меморандуму з Міжнародним валютним фондом - це питання найближчих днів.</p>
    <p>А глава Національного банку Валерія Гонтарєва заявляє, що Міжнародний валютний фонд надіслав фінальну версію меморандуму співпраці 1 березня.</p>
    <p>Доречі, про Гонтарєву. Голова Національного банку не виключає, що може залишити цю посаду.</p>
    <p>"Таке може відбутись, але я наголошую, що офіційно НБУ за місяць подасть повідомлення (про відставку - ред.), ми таке повідомлення не робили і все правління НБУ працює за графіком дуже щільно", - сказала очільниця Нацбанку, відповідаючи на питання журналіста.</p>
    <gap/>
  </chunk>
  <chunk src="http://www.epravda.com.ua/news/2017/03/2/622185/">
    <p type="header">Приватній компанії вперше дозволили видобувати уран в Україні</p>
    <p>Державна служба геології та надр видала новоствореному ТОВ "Атомні енергетичні системи України" (село Миколаївка) ліцензії на геологічне вивчення та розробку чотирьох родовищ уранових руд в Україні.</p>
    <p>Про це йдеться в наказах Держгеонадр №92-95 від 28 лютого, пише Liga.net.</p>
    <p>Це перший випадок в історії України, коли дозвіл на розробку уранових родовищ отримує приватна компанія.</p>
    <p>Держгеонадр надала Атомним енергетичним системам України (АЕСУ) спеціальні дозволи на геологічне вивчення з дослідно-промисловою розробкою уранових руд Сурської площі, Новогурівської ділянки (обидві - Дніпропетровська область), Сафонівської ділянки і Михайлівської площі (обидві - Миколаївська область).</p>
    <p>Всі ліцензії видані терміном на п'ять років. Держгеонадр видала спеціальні дозволи АЕСУ на підставі рішення судів, випливає з оприлюднених наказів. Аукціони з видачі спецдозволів не проводилися.</p>
    <p>ТОВ Атомні енергетичні системи України було засновано в селі Миколаївка Миколаївської області в серпні 2015 року.</p>
    <p>Першими засновниками АЕСУ, за даними видання Наші Гроші, були Данило Бєляєв, Віталій Якименко, Роман Дружбін, Олександр Настенко.</p>
    <p>У 2016 році компанія змінила засновників. Новим власником стала офшорна компанія Ю-Тек Енерджі (США, штат Далавер). Кінцевий бенефіціар компанії в реєстрі не вказаний.</p>
    <p>Перші засновники АЕСУ, за даними ЗМІ, причетні до створення ряду маловідомих підприємств ТОВ Укргаздоб і ТОВ Нафтогазенергопром.</p>
    <gap/>
  </chunk>
  <chunk src="http://www.champion.com.ua/wc2018/2017/03/2/679566/">
    <p type="header"></p>
    <p>Міжнародна організація по боротьбі з корупцією Transparency International провела дослідження на тему довіри вболівальників до ФІФА і їх відношення до проведення ЧС-2018 в Росії.</p>
    <p>43% опитаних людей по всьому світу виступили проти Росії в якості організатора турніру, 39% - схвалили кандидатуру, 18% - не визначилися.</p>
    <p>Серед невдоволених лідирують Ірландія (71%), Нідерланди (69%), Великобританія і Швеція (по 68%).</p>
    <gap/>
  </chunk>
  <chunk src="http://www.pravda.com.ua/news/2017/03/3/7137030/">
    <gap/>
    <p>Нагадаємо, в грудні колишній президент США Барак Обама підписав Бюджет США на 2017 рік, згідно з яким на оборонну допомогу Україні виділялося $350 млн. У 2016 році ця сума становила $300 млн.</p>
    <gap/>
  </chunk>
  <chunk src="http://tabloid.pravda.com.ua/person/58b7e037eb76d/">
    <gap/>
    <p>Восени минулого року, вже після скандалу з квартирою іншого депутата – Сергія Лещенка, розголосу набула інформація про те, що у 2014-му році Заліщук купила велику квартиру у самому центрі Києва.</p>
    <p>Але ця покупка була задекларована Світланою, хоча і з порушеннями - вона була вказана в декларації за 2013 рік, хоча куплена у 2014-му. За це житло депутатка віддала 3,5 мільйона гривень.</p>
    <gap/>
    <p>"До речі, цього Різдва я вирішила, що весь 2017 рік проживу без нових покупок (звичайно, крім необхідних побутових), а на зекономлені таким чином гроші буду допомагати тим, кому ці гроші потрібніші. Це один з моїх челленджів на 2017 рік", - поділилася Світлана.</p>
    <gap/>
  </chunk>
  <chunk src="http://tabloid.pravda.com.ua/focus/58b82eb15fd07/">
    <gap/>
    <p>А от у шоу-бізнесі найкращими є співачки Джамала, Ната Жижченко, вона ж Onuka, Тіна Кароль, актриса Олена Кравець, телеведуча Катерина Осадча і Ольга Фреймут та діджей Настя.</p>
    <gap/>
    <p>У списку найкращих жінок-держчиновниць опинилися перший заступник глави Нацради з питань телебачення і радіомовлення Ольга Герасим'юк, глава Нацбанку Валерія Гонтарєва, міністр освіти і науки Лілія Гріневич, виконуюча обов'язки міністра охорони здоров'я Уляна Супрун та інші.</p>
    <gap/>
  </chunk>
  <chunk src="http://www.pravda.com.ua/news/2017/03/2/7136962/">
    <gap/>
    <p>"Тривають аварійно-рятувальні роботи, створено координаційний штаб", - написав він.</p>
    <p>Згідно із повідомленням ДСНС о 12:46 у с. Глухів Сокальського району Львівської області на шахті № 10 "Степова" ВАТ "ЛьвівВугілля" на горизонті 550 м., в 119 конвеєрі внаслідок вибуху сталося обрушення гірської породи.</p>
    <p>"На шахті працювало 172 гірника, на аварійній ділянці 34 гірника, з яких 8 загинуло та 6 гірників з травмами піднято на поверхню. Доля 20 гірників залишається невідомою. Причина обрушення встановлюється", - сказано у повідомленні.</p>
    <p>Вказується, що до проведення аварійно-рятувальних робіт залучено підрозділи Міненерговугілля та ДСНС.</p>
    <p>"Загалом залучено 38 чоловік та 9 одиниць техніки, в тому числі від ДСНС 4 особи та 13 одиниць техніки", - повідомляє відомство.</p>
    <gap/>
  </chunk>
  <chunk src="http://www.epravda.com.ua/news/2017/03/3/622252/">
    <p type="header">Кабмін за рік позичив 308 мільярдів гривень</p>
    <p>Кабінет міністрів України у 2016 році для залучення запозичень випустив облігації внутрішньої державної позики на 129,2 млрд грн.</p>
    <p>Про це йдеться на сайті офіційного урядового видання "Урядовий кур'єр", пише УНІАН.</p>
    <p>Згідно з наведеними даними, зокрема облігації на 107 млрд грн були випущені для капіталізації націоналізованого "ПриватБанку", на 9,3 млрд грн – державного "Укрексімбанку", на 5 млрд грн – державного "Ощадбанку", на 7,9 млрд грн – для кредитування Фонду гарантування вкладів фізичних осіб.</p>
    <p>Сума внутрішніх запозичень безпосередньо для фінансування державного бюджету за підсумками року становила 117,2 млрд грн.</p>
    <p>Загалом за 2016 рік уряд здійснив державні запозичення на загальну суму 307,7 млрд грн, зокрема зовнішні запозичення становили 61,3 млрд грн, внутрішні - 246,4 млрд грн.</p>
    <p>Сума державного і гарантованого державою боргу України на кінець 2016 року становила 1,930 трлн у гривневому еквіваленті.</p>
    <p>Також повідомляється, що доходи держбюджету в 2016 році порівняно з 2015 роком зросли на 15,3% - до 616,3 млрд грн, видатки – на 18,7%, до 684,9 млрд грн.</p>
    <p>У результаті річний плановий показник дефіциту держбюджету становив 70,3 млрд грн, що нижче від планового показника на рівні 87,2 млрд грн. У повідомленні наголошується, що Міністерство фінансів публічно представить звіт про виконання держбюджету України за 2016 рік 17 березня.</p>
  </chunk>
  <chunk src="http://www.epravda.com.ua/news/2017/03/2/622191/">
    <p type="header">Кабмін затвердив реконструкцію "антрацитових" блоків ТЕС без зміни виду палива</p>
    <p>Кабінет міністрів затвердив план реконструкції ряду енергоблоків теплових електростанцій, що працюють на антрациті (видобувається в окупованих районах Донбасу), не передбачивши зміну виду палива.</p>
    <gap/>
    <p>Зокрема, планом передбачено, завершення будівництва установки сіркоочищення на енергоблоці №2 Трипільської ТЕС, будівництво такої установки на блоці №1 Зміївської ТЕС.</p>
    <p>Крім того, документ погоджує реконструкцію енергоблоків №1 Трипільської ТЕС, №1 Зміївської ТЕС, №1 Криворізької ТЕС, №6 і №7 Слов'янської ТЕС, №10 Бурштинської ТЕС (єдиний блок з переліку, який використовує вугілля газової групи).</p>
    <p>Всі зазначені проекти втілюються в життя за рахунок інвестиційної складової в тарифі на електроенергію, що відпускається генеруючими компаніями.</p>
    <p>Всі перераховані вище блоки ТЕС станом на 1 березня 2017 року простоювали.</p>
    <p>"Реалізація проектів дозволить збільшити період експлуатації енергоблоків на 15-20 років, підвищити їх ефективність на 6-10%, а також забезпечити відповідність функціонування енергоблоків ТЕС вимогам ENTSO-E", - повідомляє прес-служба Міненерговугілля.</p>
    <p>Як повідомлялося, зараз ПАТ "Центренерго" реалізує проект переведення блоків №2 та №5 Зміївської ТЕС з антрациту на вугілля газової групи.</p>
  </chunk>
  <chunk src="https://push.pravda.com">
    <p>Українська правда представляє новий сервіс – push-сповіщення.</p>
    <p>Підписавшись на наші сповіщення, ви першими дізнаєтеся про появу на наших сайтах нових матеріалів. Повідомлення виглядає як невелике віконце з анонсом, яке спливає в кутку екрану вашого браузера. Після кліку на повідомлення у вас відкриється вікно сайту з відповідним матеріалом.</p>
    <p>Технологію push підтримують Chrome версії 48+ на платформах Windows, Linux, Max OS X, Android, Firefox версії 44+ для Windows, Linux, Mac OS X, Safari 7+ на Mac OS X.</p>
    <p>Технологія push не підтримується на мобільних версіях Safari в iOS. Звертаємо увагу, що на Android в багатьох дистрибутивах Сhrome не є браузером за замовчуванням.</p>
    <gap/>
  </chunk>
</data>
