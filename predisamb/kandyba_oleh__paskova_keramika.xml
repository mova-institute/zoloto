<doc author="Кандиба Олег" date="1935" src="" title="Техніка посудин на ніжці в пасковій кераміці.">
  <div>
    <p>Посудина на ніжці є одною з характеристичних форм неолітичної паскової кераміки від середньоєвропейської рессенської групи до українського Трипілля, Болгарії і Диміні. Посудини на ніжці відміняються у своїх формах від конічної миски до профільованих баняків. Сама ніжка може бути тільки .незначним кільцем або виступати в формі стрункого дзвонуватого підставця, вишуканої лінії, при чім в обох випадках ніжка може бути порожня аібо масивна.</p>
    <gap/>
    <p>Цей причинок ставить собі завдання розглянути деякий матеріял паскової кераміки з Південно-Східньої Европи під оглядом техніки посудини на ніжці, що може кинути світло теж на питання споріднености окремих форм та груп (подунайського неоліту).</p>
    <p>Праця з неолітичним матеріялом з розкошів у Старчеві Американської Експедиції до Югославії та Білтородського музею дала мені змогу пізнати техніку виробу посудини на ніжці в цій групі. Посуд на ніжці в ній, дуже поширений. Є це спеціяльні глибокі дзвонуваті миски та баньки всіх родів кераміки, грубі барботинові, гладжені чорні та мальовані. Ніжка буває ледве помітним широким кільцем або розвиненої конічної форми. Цю ніжку виповнювалося знизу глиною, щоб зробити її тяжчою та стабільнішою, частинно або зовсім, так що вона діставала знизу вигляд склепіння.</p>
    <p>При докладному розгляді ніжок (спеціяльно розбитих), який я перевів на сотнях примірників, показалося ясно, що посудину виготовлялось наступним способом. Спочатку вироблялися стінки її від вінця аж до ноги, а тоді виготовлялося додатково ніжку, вмащуючи глину з двох боків так, щоб постало дно та частинне або повне виповнення ніжки. Поверхня посудини тоді вигладжувалась зглядно потім ще примазувалась. На переломі ніжок виразно було видно межу або щілини між стінками і вмазаною глиною, або посередині між глиною недосконало втисненою згори (з посудини) і з ноги.</p>
    <p>З перегляду іншого посуду — з рівним дном, виразно означеним випливало, що взагалі цей посуд спочатку не мав дна, яке додатково вліплювалося. Про це свідчила будова глини в місці стику стінок з дном — (різний напрям глиняних пласточків), тріщини і таке інше. Матеріял з Вінчі та інших селищ цього ступня, який я мав змогу бачити в музеях Югославії, знов дає дані щодо техніки посуду на ніжці в цій групі зокрема знаних вінчанських мисок на високій масивній ніжці, уважаних за специфічну форму югославської кераміки, яка відділяє її від решти подунайського неоліту та в’яже з Анатолією.</p>
    <p>Показується, що техніка цього посуду пов’язана генетично із старчевською. Вінчанська, яка розвивається зі старчевської, перебирає в неї теж спосіб виробку посудини на ніжках, тільки що ніжки ще значно вивищуються.</p>
    <p>Сотні і тисячі примірників цих ніжок мисок або банькуватих посудин по юґосл. та зах. семигородських музеях виказують, що ніжки бували як зовсім порожні, отже аналогічно до вживаних у лендєльській групі сер. Европи (Потисся, моравська маль. кер.,) так виповнені частинно або зовсім.</p>
    <gap/>
    <p>В деяких випадках це зовсім недбале виповнення великими нефоремними шматками тільки наскоро здушеними і дбайливіше замащеними зі споду і гори. В парі примірників ніжка навіть була виповнена дрібними неправильними кульками, придушеними і замащеними з обох боків компактним шаром глини.</p>
    <p>З цим ствердженням падає думка про особливість форми вінчанських мисок на ніжці та зв’язані з тим теорії споріднення. Миски ці своєю профіляцією та технікою виробу тісно в’яжуться з формою мисок на ніжках з лендєльської та інших європейських груп паскового неоліту.</p>
  </div>
  <div>
    <p>Мальована кераміка Болгари виявила лише дуже нечисленні форми на ніжці. Між іншим є одна дуже цікава форма: це грибувата профільована посудина, в якій спідня частина мас валькувату (?) форму під гострим кутом до банякуватого тіла. Ця форма, на нашу думку, стоїть у зв’язку з посудом на висоті згаданого зламу так, що постає порожня нога, в іншому — це дно на середній висоті валькуватої частини.</p>
    <p>Ця рухливість дна вказує, що воно ще доліплювалось до стін посудин додатково.</p>
    <p>Маємо перед собою форму, що або є (нечітке слово) посудини на ніжці, або відбиває на собі їх вплив, зокрема т. зв. пггендіз, що їх вальцувата рурка властиво є такою ніжкою. Треба думати, що технічно і вона виготовлялась аналогічно, тобто разом зі стінами, а пізніше вліплювалося дно. На це вказує профіль (?) стін деяких штендіз та часом западалися їх дна. В Болгарії вперше на шляху з Сер.(едньої) Европи на схід стрічаємо спец.(іяльну) форму «моноклі», підставці без дна.               1) Про цю форму скажемо пізніше при нагоді рум.(унської) та укр.(аїнської) маль.(ованої) кераміки.          </p>
    <p>Високі миски на ніжці румунської мальованої кераміки семигород. (ської) та молдавської груп в загальних рисах нагадують старчевські та вінчанські. Про техніку виробу ніжок не можна говорити позитивно, бо тонка глина і висока техніка опрацювання не дозволяють на такі сліди додаткового заповнювання ніжок як у Югославії. Одначе розгляд фрагментів цього посуду дозволяє думати, що тут маємо аналогічну техніку, бо не трапляється, щоб ніжка відбивалась від дна посудини в площі здогадного перетину, натомість посудина розбивавається все спільно з ніжкою. Отже вони мали бути вироблені зі спільного шматка глини.</p>
    <p>У семигор.(одській) та молд.(авській) кераміці рівнож у ... форма моноклю — високих порожніх «підставців», що профілем прибл. (изно) нагадують конічну миску на ніжці, отже стрічаємо (?) аналогічне як інде взорування (?) посудини без дна.</p>
    <p>Загадкові ці предмети бодай можуть тепер, по спостереженнях над юґосл.(авськими) мисками на ніжці, бути освітлені в тому сенсі, що під оглядом своєї профіляції вони не є чимсь відірваним та чужим в області паскової кераміки; навпаки — стоять у зв’язку з певними формами в інших групах пізнього неоліту. «Монокль» є технічно так би мовити закріпленням певної стадії процесу виробу мисок на ніжці, поширених в цілій пасковій кераміці. Розуміється, це не стосуетья до призначення «моноклів», якого добре не знаємо, а тільки до висвітлення техніки, формальної сторінки цього керамічного типу.</p>
    <p>Українська маль.(ована) кер.(аміка) виявляє лише нечисленні миски на ніжці в своїй першій (первісній) та пізніших фазах. Вони мають циліндр.(ову) двоконічну форму. Характер глини і малий матеріал не дозволяють на спостереження і висновок щодо техніки на підставі різниць переломів. Одначе і тут виступає явище, що миски ламаються разом з ніжкою, отже, треба думати, готувалися з одного шматка глини.</p>
    <p>На Україні ьітетупають теж, правда не так часто як у Семигороді і Молдавії, поодинокі (моноклі) — підставці, звичайно двохконічної форми як миски. Особливістю укр.(аїнської) маль.(ованої) кер.(аміки) є одна подвійна форма, т. зв. біноклі дуже прості (?) під оглядом профіляції у своєму розвитку. На початку вони є двохконічні з широкою (?) мискою і високою підставкою, пізніше дуже вишукані, профільовані, нарешті знову двохконічні на низькій ніжці.</p>
    <p>Ці останні часом мають виповнене дно так, що стають властиво подвійними мисочками на ніжці.</p>
    <p>Зв’язок цих біноклів під оглядом техніки виробу з мисками на ніжці, тепер по розгляді всього попереднього, здається нам встановленим. Є це іншого призначення, але знайома вже нам основна форма кер (амічної) техніки паск(ового) неоліту.</p>
    <p>Цим самим дістає укр.(аїнська) маль.(ована) кер.(аміка) і в цьому пункті, (два нечиткі слова) біноклів, тісніший зв’язок з рештою груп неол.(ітичної) паск(ової) кераміки.</p>
    <p>Техніка посуду на ніжці в рессенській та лендєльській групі, як рівнож в Диміні, є мало знана з автопсії. Здається одначе, що й тут будемо мати анальог.(ічний) випадок, як свідчать про роди посудин та розмальовану посуду разом з ніжкою, (невід...? потік).</p>
    <p>В кожному разі показується, що на великому просторі дністро-дун(айської) об ласти панував у формі посудини на ніжці спосіб виробу перше посудин, а потім додання до них дна. Цей спосіб ліг в основу розвитку поодиноких форм, що на перший погляд навіть не мають між собою нічого спільного.</p>
  </div>
</doc>
