<docs>
  <doc author="" date="2017-07-12" src="http://zakon3.rada.gov.ua/laws/show/2129-19" title="Про ратифікацію Угоди між Україною та Європейським поліцейським офісом про оперативне та стратегічне співробітництво">
    <gap/>
    <p>Угоду між Україною та Європейським поліцейським офісом про оперативне та стратегічне співробітництво, вчинену 14 грудня 2016 року в м. Гаазі, яка набирає чинності з дати надсилання Європейським поліцейським офісом дипломатичними каналами письмового повідомлення Україні про отримання та прийняття повідомлення України про завершення нею внутрішньодержавних ратифікаційних процедур, ратифікувати (додається).<sb/></p>
    <gap/>
  </doc>
  <doc author="" date="2017-07-12" src="http://zakon3.rada.gov.ua/laws/show/2131-19" title="Про прийняття за основу проекту Закону України про внесення змін до деяких законодавчих актів України щодо запобігання надмірному тиску на суб’єктів господарювання заходів державного нагляду (контролю) за додержанням законодавства про працю та зайнятість населення">
    <p>1.<sb/> Прийняти за основу проект Закону України про внесення змін до деяких законодавчих актів України щодо запобігання надмірному тиску на суб’єктів господарювання заходів державного нагляду (контролю) за додержанням законодавства про працю та зайнятість населення (реєстр. № 6489), поданий народним депутатом України Порошенком О.П. та іншими народними депутатами України.<sb/></p>
    <p>2.<sb/> Комітету Верховної Ради України з питань соціальної політики, зайнятості та пенсійного забезпечення доопрацювати зазначений законопроект з урахуванням зауважень і пропозицій суб’єктів права законодавчої ініціативи та внести його на розгляд Верховної Ради України у другому читанні.<sb/></p>
  </doc>
  <doc author="" src="http://zakon3.rada.gov.ua/laws/show/2095-19" title="">
    <gap/>
    <p>1.<sb/> Фонд енергоефективності (далі - Фонд) утворюється з метою підтримки ініціатив щодо енергоефективності, впровадження інструментів стимулювання і підтримки здійснення заходів з підвищення рівня енергетичної ефективності будівель та енергозбереження (далі - заходи з енергоефективності), зокрема в житловому секторі, з урахуванням національного плану щодо енергетичної ефективності, зменшення викидів двоокису вуглецю з метою виконання Паризької угоди, впровадження acquis communautaire Європейського Союзу та Договору про заснування Енергетичного Співтовариства, забезпечення дотримання Україною міжнародних зобов’язань у сфері енергоефективності.<sb/></p>
    <p>2.<sb/> Фонд є державною установою - юридичною особою публічного права.<sb/></p>
    <p>Фонд набуває права юридичної особи з дня його державної реєстрації в установленому законодавством порядку.<sb/></p>
    <p>Засновником Фонду є держава в особі Кабінету Міністрів України, Фонд утворюється за рішенням Кабінету Міністрів України.<sb/></p>
    <p>3.<sb/> Фонд може отримувати від урядів, агентств та установ іноземних держав, а також від міжнародних фінансових організацій (далі - донорів) фінансові внески та допомогу у формі цільових грантів чи в інший спосіб на підставі відповідного договору.<sb/> Фонд забезпечує незалежний і прозорий окремий облік таких внесків та допомоги відповідно до законодавства України.<sb/></p>
    <p>4.<sb/> У своїй діяльності Фонд керується Конституцією України, цим Законом, законами України, актами Президента України, Кабінету Міністрів України та постановами Верховної Ради України, прийнятими відповідно до Конституції і законів України, а також положеннями міжнародних договорів України, що набрали чинності у встановленому порядку.<sb/></p>
    <p>5.<sb/> Фонд має право в установленому законодавством порядку укладати договори, набувати майнових та особистих немайнових прав, бути позивачем і відповідачем у судах України та інших держав.<sb/></p>
    <p>Фонд може відповідно до законодавства входити до складу об’єднань юридичних осіб, виступати учасником (засновником) інших юридичних осіб, якщо це необхідно або доцільно для досягнення мети діяльності Фонду.<sb/></p>
    <gap/>
  </doc>
  <doc author="" date="" src="http://zakon3.rada.gov.ua/laws/show/2118-19" title="Про енергетичну ефективність будівель">
    <gap/>
    <p>Стаття 6.<sb/> Мінімальні вимоги до енергетичної ефективності будівель<sb/></p>
    <p>1.<sb/> Мінімальні вимоги до енергетичної ефективності будівель встановлюються центральним органом виконавчої влади, що забезпечує формування державної політики у сфері будівництва.</p>
    <p>2.<sb/> Мінімальні вимоги до енергетичної ефективності будівель розраховуються за методикою, передбаченою частиною першою статті 5 цього Закону, з урахуванням вимог до теплотехнічних характеристик огороджувальних конструкцій та вимог до енергетичної ефективності інженерних систем (у тому числі обладнання) будівель відповідно до економічно доцільного рівня та диференціюються залежно від функціонального призначення будівель, висотності будівель, виду будівельних робіт (нове будівництво, реконструкція, капітальний ремонт).<sb/></p>
    <p>3.<sb/> Вимоги до теплотехнічних характеристик огороджувальних конструкцій, енергетичної ефективності інженерних систем (у тому числі обладнання) і їх налаштування встановлюються технічними регламентами і нормативними документами центрального органу виконавчої влади, що забезпечує формування державної політики у сфері будівництва, та переглядаються не менш як один раз на п’ять років.<sb/></p>
    <p>У разі якщо зміна показника вимог до теплотехнічних характеристик огороджувальних конструкцій, енергетичної ефективності інженерних систем (у тому числі обладнання) будівель має наслідком зміну мінімальних вимог до енергетичної ефективності будівель, що становить величину, більшу за різницю між класами енергетичної ефективності будівлі, мінімальні вимоги до енергетичної ефективності будівель підлягають перегляду.<sb/></p>
    <gap/>
    <p>2.<sb/> Сертифікація енергетичної ефективності будівлі здійснюється на договірних засадах за домовленістю сторін на замовлення та за рахунок власника (співвласників) будівлі, для багатоквартирного будинку - на замовлення та за рахунок власника (співвласників) будинку, житлово-будівельного кооперативу, об’єднання співвласників багатоквартирного будинку, управителя багатоквартирного будинку (крім випадків, передбачених пунктами 1, 2 та 3 частини першої цієї статті.<sb/></p>
    <gap/>
    <p>Атестаційна комісія розглядає подані документи та у разі складання особою кваліфікаційного іспиту приймає рішення про безоплатну видачу кваліфікаційного атестата або про відмову в його видачі у місячний строк.<sb/></p>
    <gap/>
    <p>Інформація про енергоаудиторів та фахівців з обстеження інженерних систем, які підлягають внесенню до бази даних фахівців, у тому числі інформація про відмову у видачі кваліфікаційного атестата, його анулювання, надається в електронній формі атестаційними комісіями, які провели їхню атестацію, протягом десяти робочих днів з дня прийняття рішення про видачу кваліфікаційного атестата, анулювання кваліфікаційного атестата енергоаудитора чи фахівця з обстеження інженерних систем або відмову у видачі кваліфікаційного атестата.<sb/> Центральний орган виконавчої влади, що реалізує державну політику у сферах ефективного використання паливно-енергетичних ресурсів, енергозбереження, відновлюваних джерел енергії та альтернативних видів палива, вносить до бази даних фахівців подану атестаційними комісіями інформацію про енергоаудиторів та фахівців з обстеження інженерних систем протягом п’яти робочих днів з дня її надходження.<sb/> Доступ до бази даних фахівців є безоплатним.<sb/></p>
    <gap/>
  </doc>
  <doc author="" date="2017-07-12" src="http://zakon3.rada.gov.ua/laws/show/2132-19" title="Про проведення парламентських слухань про становище молоді в Україні на тему: &quot;Формування та реалізація державної молодіжної політики в Україні в умовах децентралізації&quot;">
    <gap/>
    <p>1.<sb/> Провести 15 листопада 2017 року в залі пленарних засідань Верховної Ради України парламентські слухання про становище молоді в Україні на тему: "Формування та реалізація державної молодіжної політики в Україні в умовах децентралізації".<sb/></p>
    <p>2.<sb/> Кабінету Міністрів України до 1 жовтня 2017 року підготувати і подати до Верховної Ради України тиражовані для народних депутатів України інформаційно-аналітичні матеріали з питання парламентських слухань та відповідні пропозиції до рекомендацій парламентських слухань, визначити доповідача із зазначеного питання.<sb/></p>
    <p>3.<sb/> Комітету Верховної Ради України з питань сім’ї, молодіжної політики, спорту та туризму здійснити необхідні заходи щодо організаційного та методичного забезпечення проведення парламентських слухань та внести проект їх рекомендацій.<sb/></p>
    <p>4.<sb/> Запросити для участі в парламентських слуханнях представників центральних і місцевих органів виконавчої влади, органів місцевого самоврядування, громадських організацій, профільних міжнародних організацій, науковців та експертів.<sb/></p>
    <p>5.<sb/> Апарату Верховної Ради України забезпечити в установленому порядку пряму трансляцію парламентських слухань.<sb/></p>
    <p>6.<sb/> Апарату Верховної Ради України забезпечити фінансування витрат, необхідних для організації і проведення зазначених парламентських слухань, стенографування та видання матеріалів парламентських слухань Видавництвом Верховної Ради України.<sb/></p>
    <p>7.<sb/> Ця Постанова набирає чинності з дня її прийняття.<sb/></p>
    <gap/>
  </doc>
  <doc author="Гройсман Володимир" date="2017-08-09" src="http://zakon3.rada.gov.ua/laws/show/509-2017-р" title="Про звільнення Балчуна В. з посади голови правління публічного акціонерного товариства “Українська залізниця”">
    <gap/>
    <p>1.<sb/> Звільнити Балчуна Войцеха з посади голови правління публічного акціонерного товариства “Українська залізниця” за угодою сторін.<sb/></p>
    <p>2.<sb/> Погодити угоду про припинення контракту з головою правління публічного акціонерного товариства "Українська залізниця" від 6 червня 2016 року.<sb/></p>
    <p>3.<sb/> Уповноважити Першого віце-прем’єр-міністра України - Міністра економічного розвитку і торгівлі Кубіва С.І. укласти з Балчуном В. угоду про припинення контракту з головою правління публічного акціонерного товариства "Українська залізниця" від 6 червня 2016 року.<sb/></p>
    <gap/>
  </doc>
  <doc author="" date="2017-07-19" src="http://zakon3.rada.gov.ua/laws/show/498-2017-р" title="Про внесення зміни до пункту 9 плану заходів, спрямованих на реалізацію деяких засад державної внутрішньої політики щодо окремих районів Донецької та Луганської областей, де органи державної влади тимчасово не здійснюють свої повноваження">
    <gap/>
    <p>Внести зміну до пункту 9 плану заходів, спрямованих на реалізацію деяких засад державної внутрішньої політики щодо окремих районів Донецької та Луганської областей, де органи державної влади тимчасово не здійснюють свої повноваження, затвердженого розпорядженням Кабінету Міністрів України від 11 січня 2017 р. № 8, замінивши у графі “Строк виконання” слова і цифри “березень 2017 р.” словами і цифрами “з моменту настання умов, визначених пунктом 1 рішення Ради національної безпеки і оборони України, введеного в дію Указом Президента України від 15 березня 2017 р. № 62”.<sb/></p>
  </doc>
  <doc author="" date="2017-07-19" src="http://zakon3.rada.gov.ua/laws/show/496-2017-р" title="Питання управління приватним акціонерним товариством “Одеська кіностудія”">
    <p>1.<sb/> Погодитися з пропозицією Міністерства економічного розвитку і торгівлі про передачу Міністерству культури повноважень з управління корпоративними правами держави щодо приватного акціонерного товариства “Одеська кіностудія” (код згідно з ЄДРПОУ 33932816).<sb/></p>
    <p>2.<sb/> Фонду державного майна здійснити в установленому порядку передачу в управління Міністерства культури пакета акцій, що належить державі у статутному капіталі приватного акціонерного товариства “Одеська кіностудія”.<sb/></p>
  </doc>
  <doc author="" date="2017-07-12" src="http://zakon3.rada.gov.ua/laws/show/480-2017-р?test=Up9Mf3o6frtCgG62ZiaRJIIYHI4hcs80msh8Ie6" title="Про підписання Угоди між Кабінетом Міністрів України та Урядом Королівства Саудівська Аравія про повітряне сполучення">
    <p>Схвалити проект Угоди між Кабінетом Міністрів України та Урядом Королівства Саудівська Аравія про повітряне сполучення.<sb/></p>
    <p>Уповноважити Голову Державної авіаційної служби Більчука Олександра Васильовича підписати зазначену Угоду.<sb/></p>
  </doc>
  <doc author="" date="2017-04-26" src="http://zakon3.rada.gov.ua/laws/show/467-2017-р" title="">
    <p>Скасувати як таке, що не реалізоване, розпорядження Кабінету Міністрів України від 21 грудня 2016 р. № 991 “Про передачу цілісного майнового комплексу державного підприємства “Дослідне господарство “Шарівка” Інституту сільського господарства Західного Полісся Національної академії аграрних наук України” у відання Національної академії наук”.<sb/></p>
  </doc>
  <doc author="" date="2017-07-04" src="http://zakon3.rada.gov.ua/laws/show/500-2017-р" title="Про внесення змін до розпорядження Кабінету Міністрів України від 26 квітня 2017 р. № 325">
    <p>Внести зміни до розпорядження Кабінету Міністрів України від 26 квітня 2017 р. № 325 “Про виділення коштів для здійснення заходів з ліквідації наслідків надзвичайної ситуації, що склалася 23 березня 2017 р. у м. Балаклії Харківської області”, доповнивши назву та абзац перший пункту 1 після слова “для” словами “придбання житла мешканцям, які потребують відселення з аварійних житлових будинків, та”.<sb/></p>
  </doc>
  <doc author="" date="2017-07-11" src="http://zakon3.rada.gov.ua/laws/show/z0851-17" title="Про затвердження Порядку визначення обсягів потреби в закупівлі лікарських засобів закладами і установами охорони здоров’я, що повністю або частково фінансуються з державного та місцевих бюджетів">
    <p>Відповідно до абзацу другого пункту 1-1 постанови Кабінету Міністрів України від 25 березня 2009 року № 333 "Деякі питання державного регулювання цін на лікарські засоби і вироби медичного призначення", з метою раціонального планування потреби закладів охорони здоров’я, що повністю або частково фінансуються з державного та місцевих бюджетів, та ефективності витрат бюджетних коштів при закупівлі та відшкодуванні вартості лікарських засобів НАКАЗУЮ:<sb/></p>
    <p>1.<sb/> Затвердити Порядок визначення обсягів потреби в закупівлі лікарських засобів закладами і установами охорони здоров’я, що повністю або частково фінансуються з державного та місцевих бюджетів (далі - Порядок), що додається.<sb/></p>
    <p>2.<sb/> Затвердити Перелік наказів Міністерства охорони здоров’я України, що втратили чинність, що додається.<sb/></p>
    <p>3.<sb/> Врахувати, що згідно з цим Порядком проводиться розрахунок потреби в лікарських засобах для закупівель, фінансування яких здійснюється за рахунок коштів державного та місцевих бюджетів на 2018 та подальші бюджетні роки.<sb/></p>
    <p>4.<sb/> Міністру охорони здоров'я Автономної Республіки Крим, керівникам структурних підрозділів з питань охорони здоров’я обласних, Севастопольської та Київської міських державних адміністрацій забезпечити виконання цього наказу.<sb/></p>
    <p>5.<sb/> Медичному департаменту (Гаврилюк А.О.) забезпечити подання цього наказу на державну реєстрацію до Міністерства юстиції України.<sb/></p>
    <p>6.<sb/> Контроль за виконанням цього наказу покласти на заступника Міністра Ілика Р.Р.<sb/></p>
    <p>7.<sb/> Цей наказ набирає чинності з дня його офіційного опублікування.<sb/></p>
    <gap/>
    <p>1.<sb/> Цей Порядок встановлює механізм визначення потреби закладів і установ охорони здоров’я, що повністю або частково фінансуються з державного та місцевих бюджетів, у закупівлі лікарських засобів, що в установленому законом порядку зареєстровані в Україні та включені до Національного переліку основних лікарських засобів, затвердженого постановою Кабінету Міністрів України від 25 березня 2009 року № 333 "Деякі питання державного регулювання цін на лікарські засоби і вироби медичного призначення" (далі - Національний перелік), та лікарських засобів, що в установленому законом порядку зареєстровані в Україні та не включені до Національного переліку, за умови задоволення в повному обсязі потреби в лікарських засобах, зареєстрованих в Україні в установленому законом порядку та включених до Національного переліку.<sb/></p>
    <p>Цей Порядок не застосовується до визначення обсягів потреби в закупівлі лікарських засобів для забезпечення хворих, що перенесли або готуються до трансплантації органів та інших анатомічних матеріалів, для забезпечення ендопротезуванням, а також препаратів замісної підтримувальної терапії для лікування осіб, хворих на психічні та поведінкові розлади внаслідок вживання опіоїдів, протитуберкульозних та антиретровірусних препаратів, для лікування та профілактики дихальних розладів у новонароджених, для лікування та профілактики акушерських кровотеч, контрацептивів для жінок з тяжкими захворюваннями, внаслідок яких вагітність та пологи загрожують життю, антирезусного імуноглобуліну для запобігання гемолітичній хворобі новонароджених, тест-систем для обстеження груп ризику населення на TORCH-інфекції та інші інфекції, що передаються статевих шляхом, лікарських засобів та дрібного лабораторного інвентарю для лікування жіночого безпліддя за абсолютними показаннями, для лікування дітей, хворих на хворобу Гоше, для планування та розрахунку потреби у продуктах спеціального харчування для лікування хворих на фенілкетонурію, для планування та розрахунку потреби у тест-наборах (реактивів) для скринінгу новонароджених на фенілкетонурію, гіпотеріоз, муковісцидоз, адреногенітальний синдром, для специфічного лікування дітей, хворих на муковісцидоз, для специфічного лікування дітей, хворих на первинний імунодефіцит, для дітей, хворих на дитячий церебральний параліч, для дітей, хворих на хронічні вірусні гепатити В та С, для дітей з нанізмом різного походження, для дітей з мукополісахаридозом, для дітей, хворих на розлади зі спектра аутизму, для виробів медичного призначення для лікування дітей, хворих на хронічну та гостру ниркову недостатність, для лікування дітей, хворих на ювенільний ревматоїдний артрит, для забезпечення дітей, хворих на гемофілію типів А або В або хворобу Віллебранда, факторами коагуляції крові та виробами медичного призначення.<sb/></p>
    <gap/>
    <p>Етап 1.<sb/> Формування переліку захворювань/патологічних станів, стосовно яких будуть проведені розрахунки<sb/></p>
    <p>Аналіз статистичних даних захворюваності у регіоні обслуговування або виписаних із стаціонару пацієнтів за нозологічними формами проводиться окремо у кожному відділенні закладу охорони здоров’я (за результатами річного звіту відділень) з метою визначення переліку всіх захворювань та патологічних станів у першу чергу найбільш поширених та соціально значущих, які становить 70-80% обсягу ліжко-днів у структурі захворюваності.<sb/></p>
    <p>При розрахунку потреби в лікарських засобах, що включені до Національного переліку, етап 1 не виконується.<sb/></p>
    <p>Етап 2.<sb/> Вибір медико-технологічних документів<sb/></p>
    <p>При розрахунку визначення обсягів потреби в закупівлі лікарських засобів за основу беруться медико-технологічні документи, розроблені та впроваджені відповідно до наказу Міністерства охорони здоров’я України від 28 вересня 2012 року № 751 "Про створення та впровадження медико-технологічних документів зі стандартизації медичної допомоги в системі Міністерства охорони здоров’я України", зареєстрованого Міністерстві юстиції України 29 листопада 2012 року за № 2001/22313 (зі змінами).<sb/></p>
    <p>При розрахунку потреби в лікарських засобах, що включені до Національного переліку, етап 2 не виконується.<sb/></p>
    <gap/>
  </doc>
  <doc author="" date="" src="" title="">
    <gap/>
    <p></p>
    <gap/>
  </doc>
</docs>
<!--





 -->
