<doc src="http://zakon3.rada.gov.ua/laws/show/n0002300-18">
  <p>
    <!--14. -->Громадянин УНР і ніхто инший на території її не може бути покараний  смертю,  ані  відданий  яким-небудь карам по тілу,  або иншим  актам,  які  понижують  людську  гідність,   ані   підпасти конфіскації майна, як карі.
  </p>
  <p>
    <!--15. -->Домашнє огнище признається недоторканим. Ніяка ревізія не може  відбутися  без  судового  наказу.  В  наглих випадках можуть органи правової охорони нарушити  недоторканість  і  без  судового наказу;  одначе  і  в  тім випадку має бути на жадання громадянина доставлений судовий наказ не далі,  як  на  протязі  48  годин  по довершенню ревізії.
  </p>
  <p>
    <!--16. -->Установлюється листова тайна.  Органам державної влади не вільно   відкривати  листів  без  судового  наказу  инакше,  як  у випадках, законом означених.
  </p>
  <omit/>
  <p>
    <!--19. -->Постанови параграфів 14,  16,  17,  18 і 19 не торкаються нормовання  спеціяльними  законами  виїмкового  стану,  який можна встановляти лише кожен раз окремим законом, згідно параграфів 79 - 80.
  </p>
  <p>
    <!--20. -->Лише   громадяне   УНР   користуються   з  усієї  повноти громадянських  і  політичних  прав,  беруть  участь  в  орудуванню державним  і  місцевим  життям  через  активну  і пасивну участь у виборах   до   законодатних   установ    і    органів    місцевого самоврядування.
  </p>
  <p>
    <!--21. -->Активне  і  пасивне  право  участи  у  виборах,   як   до законодатних органів УНР, так і до всіх виборчих органів місцевого і громадянського самоврядування,  мають всі громадяне УНР, коли їм до дня виконання виборчого акту вийде двадцять літ. Виїмок творять признані законом за безумних або божевільних, котрі находяться під опікою.  Які   карні   переступства  тягнуть позбавлення виборчого права,  про те рішають  Всенародні  Збори  звичайним  законодатнім порядком.  Ніяких  инших  обмежень  виборчого  права не може бути. Окремі постанови про права громадянства нормує спеціальний закон. 
  </p>
  <omit/>
  <p>
    <!--28. -->Вибори мають бути  впорядковані  так,  щоб  один  депутат припадав  приблизно  на сто тисяч людності і щоб при виборах ніхто не мав другого голосу.  У всім иншім правила виборів у  Всенародні Збори установляються законом.
  </p>
  <omit/>
  <p>
    <!--30. -->Повірка  виборів належить Судові УНР.  Свої рішення в цих справах  він  передає  Всенароднім  Зборам.   Признання   мандатів неправними  і  скасовання виборів та призначення на їх місце нових виборів належить Всенароднім Зборам.
  </p>
  <omit/>
  <p>
    <!--34. -->Скликає Всенародні Збори  і  провадить  ними  Голова  їх, вибраний  Всенародніми  Зборами.  Нові  Всенародні Збори скликає і відкриває Голова,  вибраний попередніми Всенародніми Зборами, Уряд Голови триває весь час,  поки не будуть скликані нові Збори і буде вибраний ними Голова.  Зміняє його заступник,  вибраний Зборами на випадок смерти або тяжкої хвороби, до вибору нового Голови.
  </p>
  <omit/>
  <p>
    <!--57. -->Член   Ради   Народніх   Міністрів,   котрому   більшість Всенародніх Зборів   УНР   висловить   недовірря,   складає   свою повновласть, і через 24 години після цього Всенародні Збори можуть приступити до заміщення його способом, вказаним в параграфі 53. Те саме  розуміється  про цілу Раду Народніх Міністрів,  коли їй буде висловлено недовірря в цілости.
  </p>
</doc>
