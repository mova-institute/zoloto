<docs>
  <doc author="" date="" src="http://zakon5.rada.gov.ua/laws/show/2755-17/print1454756581460973" title="Податковий кодекс України">
    <gap/>
    <p>До податкової декларації або уточнюючих розрахунків (в разі їх подання) платником податків додаються розрахунок суми бюджетного відшкодування та оригінали митних декларацій.<sb/> У разі якщо митне оформлення товарів, вивезених за межі митної території України, здійснювалося з використанням електронної митної декларації, така електронна митна декларація надається контролюючим органом за місцем митного оформлення контролюючому органу за місцем обліку такого платника податків в порядку, затвердженому центральним органом виконавчої влади, що забезпечує формування та реалізує державну фінансову політику, в електронній формі з дотриманням умови щодо реєстрації електронного підпису відповідно до закону.<sb/></p>
    <gap/>
    <p>Узгоджена сума бюджетного відшкодування стає доступною органу, що здійснює казначейське обслуговування бюджетних коштів, для виконання на наступний операційний день за днем її відображення в Реєстрі заяв про повернення суми бюджетного відшкодування та перераховується органом, що здійснює казначейське обслуговування бюджетних коштів, у строки, передбачені пунктом 200.13 цієї статті, на поточний банківський рахунок платника податку в обслуговуючому банку та/або на бюджетні рахунки для перерахування у рахунок сплати грошових зобов’язань або погашення податкового боргу такого платника податку з інших платежів, що сплачуються до Державного бюджету України".<sb/></p>
    <gap/>
    <p>Податкова накладна та/або розрахунок коригування до неї, складені та зареєстровані після 1 липня 2017 року в Єдиному реєстрі податкових накладних платником податку, який здійснює операції з постачання товарів/послуг, є для покупця таких товарів/послуг достатньою підставою для нарахування сум податку, що відносяться до податкового кредиту, та не потребує будь-якого іншого додаткового підтвердження.<sb/></p>
    <gap/>
    <p>299.4.<sb/> У випадках, передбачених підпунктом 298.1.2 пункту 298.1 статті 298 цього Кодексу, контролюючий орган, у разі відсутності визначених цим Кодексом підстав для відмови, здійснює реєстрацію суб’єкта господарювання як платника єдиного податку з дати, визначеної відповідно до зазначеного підпункту, протягом двох робочих днів з дати отримання контролюючим органом заяви щодо обрання спрощеної системи оподаткування або отримання цим органом від державного реєстратора електронної копії заяви, виготовленої шляхом сканування, одночасно з відомостями з Єдиного державного реєстру юридичних осіб, фізичних осіб - підприємців та громадських формувань про проведення державної реєстрації юридичної особи або фізичної особи - підприємця, якщо така заява додана до реєстраційної картки.<sb/></p>
    <p>4.<sb/> Не підлягають оподаткуванню податком на доходи фізичних осіб кошти, що відповідно до закону, що регулює питання створення та функціонування фондів банківського управління, виплачуються в період дії цього Закону фізичним особам згідно з договорами довірчого управління, укладеними з учасниками фондів банківського управління, та договорами пенсійних вкладів, укладеними в період проведення такого експерименту (за винятком випадків, коли кошти знімаються такими фізичними особами з порушенням умов відповідно пенсійного вкладу або фонду банківського управління).<sb/></p>
    <gap/>
  </doc>
  <doc author="" date="2017-08-23" src="http://zakon2.rada.gov.ua/laws/show/573-2017-р" title="Про надання дозволу на розроблення проекту землеустрою щодо відведення земельної ділянки">
    <p>Відповідно до статей 93, 122-124, 149 Земельного кодексу України надати фізичній особі - підприємцю Пісоцькому С. Г. дозвіл на розроблення з урахуванням вимог державних стандартів, норм і правил у сфері землеустрою проекту землеустрою щодо відведення земельної ділянки площею 0,9288 гектара (землі державної власності лісогосподарського призначення (ліси), що перебуває у постійному користуванні державного підприємства “Вінницьке лісове господарство”, розташованої на території Вінницького району Вінницької області (Михайлівське лісництво, квартал 7, виділ 3), з подальшою передачею її зазначеній фізичній особі - підприємцю в оренду строком на 25 років із зміною цільового призначення для будівництва та обслуговування об’єктів рекреаційного призначення.<sb/></p>
    <p>Фізичній особі - підприємцю Пісоцькому С. Г. передбачити у зазначеному проекті землеустрою розрахунок розміру втрат лісогосподарського виробництва та збитків, що будуть завдані землекористувачу внаслідок вилучення земельної ділянки.<sb/></p>
    <gap/>
  </doc>
  <doc author="" date="2017-08-23" src="http://zakon2.rada.gov.ua/laws/show/649-2017-п" title="ПОРЯДОК використання коштів, передбачених у державному бюджеті Господарсько-фінансовому департаменту Секретаріату Кабінету Міністрів України для розвитку електронного урядування">
    <p>1.<sb/> Цей Порядок визначає механізм використання коштів, передбачених у державному бюджеті Господарсько-фінансовому департаменту Секретаріату Кабінету Міністрів України за програмою “Розвиток електронного урядування” (далі - бюджетні кошти).<sb/></p>
    <gap/>
    <p>6.<sb/> Відображення у первинному та бухгалтерському обліку інформації про отримані (створені) оборотні і необоротні активи, а також відкриття рахунків, реєстрація, облік бюджетних зобов’язань в органах Казначейства та проведення операцій, пов’язаних з використанням бюджетних коштів, здійснюються в установленому законодавством порядку.<sb/></p>
    <p>7.<sb/> Складення та подання фінансової і бюджетної звітності про використання бюджетних коштів, звіту про виконання паспорта бюджетної програми, а також контроль за їх цільовим та ефективним витрачанням здійснюються в установленому законодавством порядку.<sb/></p>
    <gap/>
  </doc>
  <doc author="" date="2017-08-23" src="http://zakon2.rada.gov.ua/laws/show/239/2017" title="Про присвоєння військового звання">
    <p>1.<sb/> Присвоїти військове звання генерал-лейтенанта генерал-майору ЄВДОЧЕНКУ Леоніду Олександровичу - Голові Державної служби спеціального зв'язку та захисту інформації України.<sb/></p>
  </doc>
  <doc author="" date="2017-08-19" src="http://zakon2.rada.gov.ua/laws/show/222/2017" title="Про призначення А. Бешти Надзвичайним і Повноважним Послом України в Республіці Союз М’янма">
    <p>Призначити Надзвичайного і Повноважного Посла України в Королівстві Таїланд БЕШТУ Андрія Петровича Надзвичайним і Повноважним Послом України в Республіці Союз М’янма за сумісництвом.<sb/></p>
  </doc>
  <doc author="" date="2017-08-08" src="http://zakon2.rada.gov.ua/laws/show/159/2017-рп" title="Про призначення В. Лабуша головою Любашівської районної державної адміністрації Одеської області">
    <p>Призначити ЛАБУША Віталія Васильовича головою Любашівської районної державної адміністрації Одеської області з 11 серпня 2017 року зі строком випробування один місяць та оплатою праці відповідно до законодавства.<sb/></p>
  </doc>
  <doc author="" date="2017-08-30" src="http://zakon2.rada.gov.ua/laws/show/254/2017" title="Про рішення Ради національної безпеки і оборони України від 10 липня 2017 року «Про стан виконання рішення Ради національної безпеки і оборони України від 29 грудня 2016 року «Про загрози кібербезпеці держави та невідкладні заходи з їх нейтралізації», введеного в дію Указом Президента України від 13 лютого 2017 року № 32»">
    <gap/>
    <p>1.<sb/> Увести в дію рішення Ради національної безпеки і оборони України від 10 липня 2017 року «Про стан виконання рішення Ради національної безпеки і оборони України від 29 грудня 2016 року «Про загрози кібербезпеці держави та невідкладні заходи з їх нейтралізації», введеного в дію Указом Президента України від 13 лютого 2017 року № 32» (додається, підпункт 1 пункту 2, пункти 4, 5 - для службового користування).<sb/></p>
    <p>2.<sb/> Контроль за виконанням рішення Ради національної безпеки і оборони України, введеного в дію цим Указом, покласти на Секретаря Ради національної безпеки і оборони України.<sb/></p>
    <p>3.<sb/> Цей Указ набирає чинності з дня його опублікування.<sb/></p>
  </doc>
  <doc author="" date="2017-08-23" src="http://www.president.gov.ua/documents/2402017-22450" title="Про присвоєння військових звань">
    <p>1.<sb/> Присвоїти військове звання генерал-полковника генерал-лейтенанту КОЛЕСНИКУ Ігорю Івановичу – першому заступнику начальника Генерального штабу Збройних Сил України.<sb/></p>
    <p>2.<sb/> Присвоїти військове звання генерал-лейтенанта:</p>
    <p>генерал-майору ГРИЩЕНКУ Андрію Миколайовичу – командувачу військ оперативного командування «Південь» Сухопутних військ Збройних Сил України;</p>
    <p>генерал-майору ШАМКУ В'ячеславу Євгеновичу – начальнику штабу – першому заступнику командувача Повітряних Сил Збройних Сил України.<sb/></p>
    <p>3. Присвоїти військове звання генерал-майора:</p>
    <p>полковнику БАРГИЛЕВИЧУ Анатолію Владиславовичу – начальнику оперативного управління – заступнику начальника штабу Командування Сухопутних військ Збройних Сил України;</p>
    <p>полковнику ЗАЛУЖНОМУ Валерію Федоровичу – начальнику штабу – першому заступнику командувача військ оперативного командування «Захід» Сухопутних військ Збройних Сил України;</p>
    <p>полковнику ПАЛАГНЮКУ Ігорю Миколайовичу – начальнику штабу – першому заступнику командувача військ оперативного командування «Схід» Сухопутних військ Збройних Сил України.<sb/></p>
    <p>4.<sb/> Присвоїти військове звання контр-адмірала капітану 1 рангу НЕЇЖПАПІ Олексію Леонідовичу – заступнику командувача Військово-Морських Сил Збройних Сил України з бойової підготовки – начальнику управління бойової підготовки Командування Військово-Морських Сил Збройних Сил України.<sb/></p>
    <gap/>
  </doc>
  <doc author="" date="" src="" title="">
    <gap/>
    <p>2.<sb/> У разі виявлення інших відступів від умов договору або інших недоліків у роботі замовник має право за своїм вибором вимагати безоплатного усунення цих недоліків у розумний строк або відшкодування його витрат на усунення недоліків чи відповідного зменшення плати.<sb/></p>
    <p>3.<sb/> Вимога про безоплатне усунення недоліків роботи, виконаної за договором побутового підряду, які можуть становити небезпеку для життя або здоров'я замовника та інших осіб, може бути пред'явлена замовником або його правонаступником протягом десяти років з моменту прийняття роботи, якщо у встановленому законом порядку не передбачені більш тривалі строки (строки служби).<sb/> Така вимога може бути пред'явлена незалежно від того, коли виявлено ці недоліки, у тому числі й при виявленні їх після закінчення гарантійного строку.<sb/></p>
    <gap/>
    <p>Середньомісячний заробіток (дохід) обчислюється за бажанням потерпілого за дванадцять або за три останні календарні місяці роботи, що передували ушкодженню здоров'я або втраті працездатності внаслідок каліцтва або іншого ушкодження здоров'я.<sb/> Якщо середньомісячний заробіток (дохід) потерпілого є меншим від п'ятикратного розміру мінімальної заробітної плати, розмір втраченого заробітку (доходу) обчислюється виходячи з п'ятикратного розміру мінімальної заробітної плати.<sb/></p>
    <gap/>
    <p>10.<sb/> Правила Цивільного кодексу України про відповідальність за порушення договору застосовуються в тих випадках, коли відповідні порушення були допущені після набрання чинності цим Кодексом, крім випадків, коли в договорах, укладених до 1 січня 2004 року, була встановлена інша відповідальність за такі порушення.<sb/></p>
    <gap/>
  </doc>
  <doc author="" date="2017-27-06" src="http://zakon3.rada.gov.ua/laws/show/z0880-17/print1494734176581949" title="Про затвердження зразків бланків паспортів на смичковий музичний інструмент і смичок">
    <gap/>
    <p>Відповідно до підпункту 86 пункту 4, пункту 8 Положення про Міністерство культури України, затвердженого постановою Кабінету Міністрів України від 03 вересня 2014 року № 495, НАКАЗУЮ:<sb/></p>
    <p>1.<sb/> Затвердити такі, що додаються:</p>
    <p>зразок бланка паспорта на смичковий музичний інструмент;</p>
    <p>зразок бланка паспорта на смичок.<sb/></p>
    <p>2.<sb/> Надати право видачі паспортів на смичкові музичні інструменти і смички державним установам, закладам культури, іншим організаціям, визначеним у розділі <w correct="IX">ІХ</w> Переліку державних установ, закладів культури, інших організацій, яким надається право проведення державної експертизи культурних цінностей, затвердженого наказом Міністерства культури України від 31 березня 2017 року № 267, зареєстрованого у Міністерстві юстиції України 24 квітня 2017 року за № 529/30397.<sb/></p>
    <p>3.<sb/> Установити, що державні установи, заклади культури, інші організації, визначені у пункті 2 цього наказу, самостійно забезпечують виготовлення бланків паспортів на смичковий музичний інструмент і смичок.<sb/></p>
    <p>4.<sb/> Державним установам, закладам культури, іншим організаціям, визначеним у пункті 2 цього наказу:</p>
    <p>1) протягом 6 місяців після набрання чинності цим наказом виготовити бланки паспортів на смичковий музичний інструмент і смичок на каландрованому папері формату А5 (148 х 210 мм) щільністю 250 г/м-2 відповідно до зразків, затверджених цим наказом, із зазначенням серій, закріплених за ними згідно з додатком 1 до цього наказу, і порядкових номерів, що починаються з 000001, та поінформувати про це Міністерство культури України;</p>
    <p>2) протягом двох тижнів після виготовлення бланків паспортів на смичковий музичний інструмент і смичок знищити невикористані бланки паспортів на смичковий музичний інструмент і смичок старих зразків та надати до Міністерства культури України копії актів про їх знищення.<sb/></p>
    <p>5.<sb/> Відділу з питань переміщення культурних цінностей (Татіївська І.П.):</p>
    <p>1) подати цей наказ на державну реєстрацію до Міністерства юстиції України;</p>
    <p>2) довести цей наказ до відома державних установ, закладів культури, інших організацій, визначених у пункті 2 цього наказу.<sb/></p>
    <p>6.<sb/> Визнати такими, що втратили чинність, деякі накази Міністерства культури і мистецтв України та Міністерства культури України згідно з переліком, наведеним у додатку 2 до цього наказу.<sb/></p>
    <p>7.<sb/> Цей наказ набирає чинності з дня його офіційного опублікування.<sb/></p>
    <p>8.<sb/> Контроль за виконанням цього наказу покласти на державного секретаря Карандєєва Р.В.<sb/></p>
  </doc>
  <doc author="" date="" src="" title="Про відсутність правових підстав для призначення Центральною виборчою комісією перших виборів депутатів Товстенської селищної ради об’єднаної територіальної громади та Товстенського селищного голови (Тернопільська область) і оголошення виборчого процесу відповідних місцевих виборів">
    <p>До Центральної виборчої комісії 5 травня 2017 року надійшло звернення Тернопільської обласної державної адміністрації разом із супровідним листом від 3 травня 2017 року № 01-1981/39-06, зареєстроване в Комісії за № 21-40-3392, щодо призначення перших виборів депутатів Товстенської селищної ради об’єднаної територіальної громади Заліщицького району Тернопільської області та Товстенського селищного голови Заліщицького району Тернопільської області (далі - Товстенська селищна рада об’єднаної територіальної громади, Товстенський селищний голова) у зв’язку з утворенням на території Тернопільської області Товстенської селищної об’єднаної територіальної громади.<sb/></p>
    <p>До звернення додано оригінали (засвідчені копії) звернення Товстенського селищного голови до Тернопільської обласної державної адміністрації з пропозицією звернутися до Центральної виборчої комісії для прийняття нею рішення про призначення перших місцевих виборів, рішення відповідних місцевих рад щодо добровільного об’єднання територіальних громад, а також висновку про відповідність проектів рішень щодо добровільного об’єднання територіальних громад Конституції та законам України і розпоряджень голови Тернопільської обласної державної адміністрації від 21 липня 2015 року № 433-од та від 26 вересня 2016 року № 560-од про його затвердження.<sb/></p>
    <p>На заміну раніше надісланого звернення до Центральної виборчої комісії 29 травня 2017 року надійшло звернення Тернопільської обласної державної адміністрації разом із супровідним листом, підписаним заступником голови обласної державної адміністрації, від 25 травня 2017 року № 04-2387/39-06, зареєстроване в Комісії за № 21-40-4046, з того самого питання.<sb/></p>
    <p>Розглянувши вказані документи, Центральна виборча комісія встановила.<sb/></p>
    <p>Частиною третьою статті 7 Закону України "Про добровільне об’єднання територіальних громад" (далі - Закон) визначено, що схвалені сільськими, селищними, міськими радами проекти рішень щодо добровільного об’єднання територіальних громад у п’ятиденний строк подаються Раді міністрів Автономної Республіки Крим, обласній державній адміністрації для надання висновку щодо відповідності цього проекту Конституції та законам України.<sb/></p>
    <gap/>
    <p>Постановою Центральної виборчої комісії від 12 лютого 2016 року № 32 (із змінами) затверджено Порядок призначення перших виборів депутатів сільських, селищних, міських рад об’єднаних територіальних громад та відповідних сільських, селищних, міських голів (далі - Порядок), яким визначено процедуру призначення Комісією перших виборів депутатів місцевих рад об’єднаних територіальних громад та відповідних сільських, селищних, міських голів за результатами розгляду звернень Ради міністрів Автономної Республіки Крим, обласних державних адміністрацій щодо призначення таких виборів, а також встановлено форму зазначеного звернення.<sb/></p>
    <gap/>
    <p>Отже, Товстенську селищну об’єднану територіальну громаду утворено територіальними громадами, розташованими на території двох суміжних адміністративно-територіальних одиниць - Заліщицького та Чортківського районів Тернопільської області.<sb/></p>
    <p>Центральна виборча комісія зазначає, що звернення Тернопільської обласної державної адміністрації щодо призначення перших виборів депутатів Товстенської селищної ради об’єднаної територіальної громади та Товстенського селищного голови відповідає формі звернення, затвердженій постановою Комісії від 12 лютого 2016 року № 32 (зі змінами), та містить усі необхідні відомості.<sb/></p>
    <p>Разом з тим, до Комісії 5 жовтня 2016 року надійшло рішення Кошилівської сільської ради Заліщицького району Тернопільської області від 22 вересня 2016 року № 62 "Про скасування рішення сесії сільської ради", яким скасовано рішення цієї місцевої ради від 27 липня 2015 року № 174 "Про добровільне об’єднання територіальних громад". Також 10 жовтня 2016 року надійшли рішення Дорогичівської сільської ради Заліщицького району Тернопільської області від 3 жовтня 2016 року № 38 "Про скасування рішення сесії сільської ради", яким скасовано рішення вказаної місцевої ради від 27 липня 2015 року № 196 "Про добровільне об’єднання територіальних громад"; Хмелівської сільської ради Заліщицького району Тернопільської області від 27 вересня 2016 року № 64 "Про скасування рішення сесії Хмелівської сільської ради", яким скасовано рішення зазначеної місцевої ради від 27 липня 2015 року № 200 "Про добровільне об’єднання територіальних громад"; Шутроминської сільської ради Заліщицького району Тернопільської області від 3 жовтня 2016 року № 48 "Про скасування рішення сесії сільської ради", яким скасовано рішення цієї місцевої ради від 27 липня 2015 року № 206 "Про добровільне об’єднання територіальних громад".<sb/></p>
    <gap/>
    <p>Разом з тим, у рішеннях усіх місцевих рад про добровільне об’єднання територіальних громад у складі Товстенської селищної ради об’єднаної територіальної громади та центром "Товстенської територіальної громади" зазначено "селище Товсте" без урахування того, що згідно з відомостями вказаного електронного довідника до складу Товстенської селищної ради Заліщицького району Тернопільської області входить "селище міського типу Товсте".<sb/></p>
    <gap/>
    <p>За таких обставин Центральна виборча комісія дійшла висновку щодо відсутності у Комісії правових підстав для призначення перших виборів депутатів Товстенської селищної ради об’єднаної територіальної громади та Товстенського селищного голови і оголошення виборчого процесу відповідних місцевих виборів та необхідності у зв’язку з цим повернення звернення Тернопільської обласної державної адміністрації щодо призначення відповідних перших місцевих виборів разом із доданими до нього документами суб’єкту звернення.<sb/></p>
    <gap/>
  </doc>
</docs>
