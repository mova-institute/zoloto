<data>
  <chunk src="http://tyzhden.ua/Economics/190521">
    <gap/>
    <p>Критерії зарахування тих чи інших громадян до «нового» середнього класу, а отже, й уявлення про його чисельність і структуру в сучасній Україні не менш розмиті, ніж у випадку з малими та середніми підприємцями. Проведене у 2016 році дослідження Держстату виявило, що в 45,7% домогосподарств грошей було достатньо, але заощаджень не робили, 43,2% постійно відмовляли собі в найнеобхіднішому, окрім харчування. Приблизно порівну виявилося тих, які мали достатньо грошей і робили заощадження (6,2%), і тих, кому не вистачало навіть на харчування (4,9%). У 25,3% досліджених домогосподарств заявили, що в разі появи додаткових доходів заощадили б їх, а 5,4% спрямували б на розвиток бізнесу. Водночас 26,2% — на їжу, 37,9% — на одяг та взуття.</p>
    <p>У відповідь на пряме запитання до «небідних, але ще не представників середнього класу» зарахували себе 27% опитаних, до бідних — 72,3%. Оскільки заможним не назвав себе жоден, а представниками середнього класу — лише 0,7%, то ці 0,7% можна вважати саме заможними, а 27% «небідних» — українським середнім класом, який просто має завищені уявлення про рівень необхідних для цього доходів. Наприклад, у тих-таки США, за даними досліджень компанії Statista, щоб мати можливість піти у відпустку, 54% респондентів змушені відмовлятися від придбання товарів довгострокового використання (телевізорів або електроніки), а 43% — від нового одягу та інших промтоварів. Доповідь Feeding America засвідчила, що 66% домогосподарств мусили обирати між тим, витратити гроші на їжу чи на медичне обслуговування.</p>
    <p>Можна сказати, 27% «небідних» українських домогосподарств корелюють із тими 25–30%, які заощадили б додаткові доходи в разі їх появи та спрямували б на розвиток бізнесу, а також із часткою людей із середнім доходом відносно решти громадян. А на Заході, як відомо, середній клас виокремлюють не так за номінальним доходом, як відносно доходів решти. Наприклад, у США йдеться про домогосподарства, які мають від 2 до 7,5 прожиткового мінімуму на члена сім’ї. В Україні рівень середнього доходу на члена сім’ї понад два прожиткових мінімуми (без обмеження верхньої планки) у 2015 році мали 31,2% мешканців (що зіставно із середнім класом за низкою інших наведених вище критеріїв). Як бачимо, за цим критерієм людей середнього рівня доходів в українському суспільстві позаторік було майже вдвічі менше, ніж у США (55,6%). А порівняння абсолютних доходів засвідчує, що український середній клас має дещо нижчий рівень життя, навіть якщо врахувати різну його вартість у двох країнах.</p>
    <p>За оцінкою МВФ, 2015 року ВВП у розрахунку на одну особу за паритетом купівельної спроможності (ПКС) в Україні був у 3,98 раза вищим ($7,96 тис.), аніж за номіналом ($2 тис.). У США вони ідентичні, отже, отримуємо коефіцієнт 3,98, на який потрібно помножити середні доходи середнього класу в Україні, щоб отримати їх еквівалент у Сполучених Штатах. Якщо там вони стартували від $11,8 тис./рік на члена сім’ї, то в нас, коли перерахувати за коефіцієнтом 3,98, згадані вище 31,2% людей середнього доходу мали $5,8 тис. за ПКС на рік і більше. Отже, питома вага українського середнього класу в структурі суспільства не лише майже удвічі менша за частку американського, він ще й має дещо нижчий рівень життя. Щоправда, не удвічі, адже порівняно зі США в нас набагато більші статистично необліковані доходи.</p>
    <p>Дещо краще співвідношення дає порівняння доходів за паритетом купівельної спроможності в людей середнього доходу в Україні та Німеччині. Там до них зараховують 58% домогосподарств, які мають на члена сім’ї від €7,2 тис. до €15,3 тис. на рік. Коли взяти до уваги різницю ВВП на особу за номіналом та ПКС у наших країнах, яка дає коефіцієнт 4,54, то згадані 31,2% українських представників середнього класу мали 2015 року дохід від €5,9 тис., що майже зіставно з доходом середнього класу у ФРН.</p>
    <gap/>
  </chunk>
  <chunk src="http://tyzhden.ua/Economics/191978">
    <gap/>
    <p>Прогноз Міненерго щодо структури палива на травень передбачає виробництво на антрацитових блоках лише 6% усього струму українських ТЕС (180 млн кВт•год із 2,97 млрд кВт•год), тоді як у минулі роки їхня частка сягала 35–40%. Йдеться про генерацію на поки що ізольованій від решти країни Луганській ТЕС, яка в режимі енергоострова забезпечує підконтрольній Україні райони. Усе це в умовах, коли струму вистачає не тільки для внутрішнього ринку, а й для зовнішнього, коли динамічно зростає його експорт. Зокрема, згідно з прогнозним балансом виробництва струму в травні Міненерго очікує збільшення постачання майже удвічі порівняно з травнем 2016-го (до 583 млн кВт•год) за рахунок активних поставок до Молдови (до 272 млн кВт•год). Ще раз наголосимо: усе це без відновлення роботи антрацитових блоків ТЕС.</p>
    <gap/>
  </chunk>
  <chunk src="http://tyzhden.ua/PrivateUrbanStudies/192952">
    <gap/>
    <p>Черкаси — це місто, де немає бетонних джунглів, стовпів пилу та поодиноких берізок край дороги. Фантастично красиво стає після зими — у квітні-травні, коли на кожній вуличці розцвітають вишні, яблуні, абрикоси, бузок. А довкола розпускаються каштани. Цей зелений рай триває майже до листопада.</p>
    <p>Черкаси поділені на квадрати й відстань від пункту А до пункту Б тут вимірюється кварталами. Спочатку я наївно думала, що, якщо побачила назву вулиці, яку знаю, то точно її знайду. Як же була здивована, коли стало ясно, що більш ніж половина вулиць починається на одному кінці міста й закінчується на іншому. Черкаси — це шахова дошка довгих паралельних вулиць. А через центр пролягає головний бульвар міста — бульвар Шевченка, рясно висаджений каштанами та вкладений плиткою.</p>
    <p>У місті немає якогось визначеного стилю будинків. У центрі можна побачити багатоповерхівки, а на сусідній вулиці — приватні будинки з садами.</p>
    <p>Біля  водосховища - соснові ліси. Могутні, старі, аж пашіють енергією. Першим я побачила парк "Сосновий Бір" на території міста, який має 250 га площі. В парку є розваги на будь-який смак, дитячі майданчики, лавочки з видом на водосховище, арковий “місток кохання”, виставки з каменю та дерева. Неподалік — пляж. Люблю цей парк, особливо влітку, адже він ховає від безжальної спеки поміж соснами і дозволяє насолоджуватися сонечком.</p>
    <gap/>
    <p>Для вечірніх прогулянок найбільше полюбляю парк "Долина Троянд" неподалік від центру на березі Кременчуцького водосховища. В парку відбуваються концерти, фестиваль короткометражок "КіноШот", також є "ривьєра" і парк розваг. Від спеки рятують “танцюючі” кольорові фонтани, які особливо полюбляє малеча.</p>
    <gap/>
  </chunk>
  <chunk src="http://tyzhden.ua/PrivateUrbanStudies/192301">
    <gap/>
    <p>Коли згадаю про історико-архітектурний спадок — найстаріший християнський храм України та всієї Східної Європи, що вцілів до нашого часу, найбільшу в Європі фортецю ХVIII-XIX ст., найвідоміший православний монастир на східнослов’янських землях, найбільший у Європі скансен та багато іншого – ви теж відповісте: «це все вікіпедійна інформація».</p>
    <gap/>
  </chunk>
  <chunk src="http://tyzhden.ua/Culture/191961">
    <gap/>
    <p>Дослідження складових ґрунту спочатку принесло нове розчарування: по всій поверхні «хворих» стулок були виявлені цинкові білила, які в живописі почали використовувати в XIX столітті замість традиційних свинцевих. Але знову ж таки на правій стулці жодних цинкових білил! До того ж, за висновками наших партнерів-хіміків із Національного науково-дослідного реставраційного центру України та бюро технічної експертизи «Артлаб», пігменти, застосовані у фарбах, на всіх трьох частинах «Спокуси св. Антонія» виявилися автентичними: кістяна чорна, азурит, натуральний ультрамарин, малахіт і кіновар — той самий обмежений репертуар, що був доступний живописцям XV–XVI століття, зокрема Ієронімусові Босху та його помічникам.</p>
    <gap/>
    <p>Насамкінець маю сказати, що триптих із босхівської майстерні справді є лише однією із загадкових «копій» в експозиції Музею Ханенків. Маємо, приміром, іще версію «Старого у східному вбранні». Оригінал цього шедевра Рембрандта, як відомо, належить нью-йоркському Музею мистецтва «Метрополітен». Ханенківську версію портрета підписано, і підпис цей є автентичним. Чому так і яка традиція європейського малярства за цим криється — предмет іншого дослідження, а також іншої, не менш тривалої розмови, на яку зважиться лише той, хто справді хоче бути, а не здаватися знавцем старовинного живопису.</p>
    <gap/>
  </chunk>
  <chunk src="http://tyzhden.ua/PressReleases/192582">
    <gap/>
    <p>15 липня 2017 року у Київському гольф клубі "GolfStream" компанія АВТ Баварія Україна, офіційний імпортер BMW в Україні, проведе національний відбірковий етап одного з найпрестижніших турнірів у світовому гольфі серед спортсменів-аматорів - BMW Golf Cup International 2017. Турнір розрахований на 72 учасника, переможці якого отримають почесне право представляти Україну на міжнародному фіналі в Південно-Африканській Республіці.</p>
    <gap/>
  </chunk>
  <chunk src="http://tyzhden.ua/PressReleases/192675">
    <gap/>
    <p>Toyota в рамках програми знайомства української аудиторії з гібридними технологіями представила креативну експозицію на Фестивалі вуличної їжі, який проходить у Києві. Один із найпопулярніших культурних заходів світового рівня відбувся на арт-заводі «Платформа» 13-14 травня, вже вдруге у 2017 році. Сотні молодих та активних киян і гостей міста змогли познайомитися з гібридними кросоверами Toyota RAV4, записатися на тест-драйв, отримати яскраві сюрпризи та навіть продегустувати попкорн, приготований за допомогою рідкого азоту – такий собі гібрид у гастрономії для гостей стенда Toyota!</p>
    <gap/>
  </chunk>
  <chunk src="http://tyzhden.ua/PressReleases/191162">
    <gap/>
    <p>Група компаній «Ензим» — це єдине в Україні велике промислове підприємство з виробництва біотехнологічної продукції за допомогою мікробного синтезу. Завод «Ензим» працює з січня 1971 р СРСР «Ензим» найбільшим виробником ферментних препаратів.</p>
    <gap/>
  </chunk>
  <chunk src="">
    <gap/>
    <p>Повідомляємо, що 22 травня 2017 року Мережа Ланет заблокує доступ до заборонених сервісів.</p>
    <gap/>
  </chunk>
  <chunk src="http://tyzhden.ua/Auto/181472">
    <gap/>
    <p>Ви казали про 1,2 тис. проданих електричних авто. Якщо рахувати від загального ринку проданих авто в Україні, то яка це частка?</p>
    <p>— Припустімо, що ми завершимо рік навіть із показником 1,2 тис., а загальний ринок продажу авто в Україні 2016-го, на мою думку, становитиме 63 тис. Тобто 2%. У 2015-му продали 400 електрокарів і це становило 0,8%. Тобто все одно частка зростає. Якщо врахувати динаміку, вийдемо на 4–5% (наступного року. — Ред.). На мою думку, абсолютно непоганий показник. Лідери індустрії — країни Скандинавії — зараз продають 15%. І вважають це чудовим показником. При тому що в нас немає надзвичайних норм (стимулювання. — Ред.) від держави. Зараз є цікавий законопроект про скасування ПДВ на багато груп товарів, зокрема й автомобілі (є відповідний законопроект № 5494 від 06.12.2016 року. — Ред.). ПДВ — це головне надходження для держави, податок на прибуток мало хто сплачує, а якщо й сплачує, то він невеликий. Тому не думаю, що держава від цього відмовиться. Але законопроект про скасування ПДВ дуже цікавий, адже в проекті він стосується не лише автомобілів. Туди входять усі комплектуючі, послуги таксі та кур’єрських служб, які користуватимуться електрокарами. Тобто йдеться про всі сфери, де використовують електромобілі. Держава таким чином може створити абсолютно нову нішу, і я впевнений, що багато хто захоче туди увійти. Окрім екології це тягне за собою й інфраструктурні проекти, приватні інвестиції, що може стати певним локомотивом.</p>
    <gap/>
  </chunk>
  <chunk src="http://tabloid.pravda.com.ua/lounge/5922834282ba9/">
    <gap/>
    <p>"Народити в дев'ятнадцять років і в тридцять три роки - це абсолютно різний досвід", - зауважила Осадча в інтерв’ю виданню.</p>
    <p>"У дев'ятнадцять ти боїшся, що життя проходить повз, поки ти вдома. У такому віці здається, що діти забирають час від чогось важливого. Але після тридцяти ти вже знаєш, що діти нічого не забирають, а тільки додають фарб у твоє життя. Вони ростуть настільки швидко, що потрібно ловити кожен момент. І встигнути все закарбувати в пам'яті: кожен день, кожен місяць ... "- поділилася Катерина.</p>
    <gap/>
  </chunk>
  <chunk src="http://tabloid.pravda.com.ua/focus/591d5bf35aee8/">
    <gap/>
    <p>"Жінки роду Джемалятдінових (прізвище походить від імені мого прадіда Джемалятдіна) дуже сміливі та сильні. Прабабуся Назил-хан, бабуся Едіє... Неймовірні жінки, які бачили смерть, голод, втрачали близьких, багато працювали, виростили і гідно виховали дітей", - написала Джамала.</p>
    <gap/>
  </chunk>
  <chunk src="http://playua.net/shhozashou-holistychne-detektyvne-agentstvo-dirka-dzhentli/">
    <gap/>
    <p>Дуґлас Адамс та його серія сатиричних романів “Путівник Галактикою” в свій час зазнали небувалої слави серед прихильників наукової фантастики. Взявши свій початок у форматі звичайної радіоп’єси, вже за кілька років “путівник” перетворився в небувалих масштабів всесвіт, з п’ятьма книгами та кіноекранізацією.</p>
    <p>Та попри лаври одного з кращих фантастів у історії, мало хто знає Адамса ще й як непоганого письменника детективного жанру. Серія книг про дивакуватого та ексцентричного Дірка Джентлі взяла свій початок в 1987 (за 8 років після публікації добре нам всім відомого “Путівника галактикою для космотуристів”) з романом “Холістичне детективне агенство Дірка Джентлі”, що був охарактеризований близьким соратником Дугласа, Нілом Ґейманом, як “щось типу привидо-жахастико-часоподорожувально-епічно-романтичної комедії з щіпкою бруду, музики та квантової механіки”. І озираючись на 6 серій назад, немає нічого, що могло б краще описати й серіал, знятий за мотивами.</p>
    <gap/>
    <p>За результатами перших тижнів трансляції, шоу не викликало необхідного ажіотажу у критиків, отримавши всього 68% позитивних рецензій на RottenTomatoes. Та, як це часто буває з непересічними проектами,  публіка швидко виправила помилки своїх старших та досвідченіших колег, піднявши глядацький рейтинг до 97%. І вже за кілька перших серій знаходиться просте пояснення цьому феномену.</p>
    <gap/>
  </chunk>
  <chunk src="http://playua.net/shhozashou-holistychne-detektyvne-agentstvo-dirka-dzhentli/#comment-3134977884">
    <p>Класний серіал. Ну хіба трошки дивакуватий. :) Дивитись все одно приємно, не зважаючи на дивакуватість, майже все, окрім отої серії, де Дірк і Тодд по лабіринту лазять (останній скріншот в статті як раз з тої серії ). Як мінімум з минулорічних серіалів цей серіал мені сподобався значно більше ніж марудний "Westworld" , який усі так хвалять, і в якому окрім останньої 10-ії серії дивитись майже нічого. Бо перші 9 серій практично на 90% - дарма витрачений час, з якого ні інформації для роздумів, ні естетичного задоволення не вдається витиснути.</p>
  </chunk>
  <chunk src="http://playua.net/chutky-pro-novu-assassin-s-creed-origins/">
    <gap/>
    <p>Безліч інформації ширилося мережею про нову Assassin’s Creed, але лише зараз стало відомо купу цікавих подробиць. Раніше авторитетне видання Kotaku заявляло, що наступна частина серії матиме підзаголовок Empire, а події гри розгортатимуться в древньому Єгипті. Втім, сьогодні хлопці з allgamesdelta повідомили про зовсім іншу приставку — Origins. Як і Kotaku, вони підтверджують інформацію про Єгипет.</p>
    <gap/>
  </chunk>
  <chunk src="http://playua.net/oglyad-filmu-la-la-land/">
    <gap/>
    <p>Весь фільм – уклін старому кіно. Він переповнений алюзіями на американські та французькі чорно-білі картини, але не повторює, а бережно інтерпретує їх. Це відображено в самій історії головного героя, який молиться на ікон джазу, але мусить осучаснити свою музику, щоб бути актуальним сьогодні.</p>
    <gap/>
  </chunk>
  <chunk src="http://playua.net/oglyad-filmu-chomu-vin/">
    <gap/>
    <p>Головному героєві, мільйонеру, власникові ІТ-бізнесу відверто потурають усі навколо, підлизуючи йому де не ліньки, але попри це герой не поводить себе зверхньо та грубо. Істинна картинка програмера-генія, яку змальовують сьогодні для нас біографії Возняка, Джобса та Ґейтса. Це не природно, але очікувано, та й недоліків у головному героєві греблю гати, тому роздумувати над тим, чому у загальному компоті характеру немає нахабності, фільм не дає.</p>
    <p>Дуже яскраво показане ставлення старого покоління підприємців до нового на межі індустріальної та постіндустріальної епохи. Батько, що володіє друкарською фабрикою, відверто зневажає та звинувачує молодого хлопчину за те, що він “дурить людей”, “торгує повітрям”, “весь цей бізнес – афера, яка от-от загнеться” і все в такому ж стилі. Сцени фільму нагнітають контраст між купами офісних папірців — і безпаперовим побутом, японським унітазом зі сенсорним змивом та розумним будинком із Сірі.</p>
    <gap/>
  </chunk>
  <chunk src="http://playua.net/chutky-pro-novu-assassin-s-creed-origins/#comment-3294375711">
    <p>Їм треба частіше робити такі перерви між іграми серії. Зазвичай ти просто бачиш нову частину і кажеш - окей, візьму якось зі знижкою. А після перерви хочеться брати гру зразу на релізі. Дивно це казати, але скучив за асасінами.</p>
  </chunk>
  <chunk src="http://playua.net/systemni-vymogy-tekken-7/#comment-3320381814">
    <p>Механіка не змінюється, а це головне. Після третьої мене особисто бісили інтерактивні елементи оточення, які нах не впали, але це дрібниці. Плюс кожна нова частина вводила нових персонажів, не всі з них вдалі, на мою думку, але загалом рівень не падав.</p>
  </chunk>
  <chunk src="http://playua.net/systemni-vymogy-tekken-7/#comment-3320385913">
    <p>Найголовніше, щоб була роздільна хрестовина. Боївка передбачає використання багатьох комбінацій рухів ←, →, ↑, ↓ і їх комбінаторики на 45 градусів. На контроллері Xbox 360, до прикладу, хрестовина суцільна, дуже важко точно вибирати потрібний напрмок, адже вона часто фіксує "ліві" натискання, що тригерить непотрібну комбінацію. Тekken в першу чергу ексклюзив PS і завжди орієнтувався на відповідні контроллери.</p>
  </chunk>
</data>
