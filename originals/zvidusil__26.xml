<docs>
  <doc author="" date="" src="https://www.facebook.com/gossipkma/posts/168599097020277" title="">
    <p>Тільки моя мама може передавати консервований тунець у Норвегію.</p>
  </doc>
  <doc author="" date="" src="http://shron.chtyvo.org.ua/Olzhych/Tekhnika_posudyn_na_nizhtsi_v_paskovii_keramitsi.pdf" title="Техніка посудин на ніжці в пасковій кераміці. Примітка редакції">
    <p>Від редакції:<sb/> Цю працю написав <w>д-р</w> Олег Кандиба в 1935 р. декілька місяців після того, як він брав участь у розкопках культури кам’яної доби в Старчево та їздив і досліджував подібні рештки інших культур у музеях Румунії, Мадярщини, Югославії та Австрії (1934 р.).<sb/> Того ж 1935 р. він прочитав цю доповідь на засіданні Історично-філологічного товариства в Празі.<sb/></p>
    <p>У такій ділянці як археологія 50 років — надто довгий період часу і ясно, що праці з передісторії О. Кандиби за цей час дещо застаріли.<sb/> Все ж таки саме в дослідженні техніки скрупулятна метода дослідника лишила триваліший слід, ніж у його підсумкових статтях.<sb/></p>
    <p>Тому ми й вирішили надрукувати цю розвідку О. Кандиби, яка дотепер лишилася в рукопису.<sb/> Рукопис не всюди чіткий, отже деякі місця лишилися невідчитані.<sb/> Крім того, читаючи цю статтю, О. Кандиба додав усно цілий ряд приміток і пояснень.<sb/> Все ж таки для майбутнього дослідника наукової спадщини О. Кандиби і ця праця матиме своє значення.<sb/> (Пасоковою керамікою О. Кандиба називав неолітичну «Вапсікегатік»).<sb/></p>
    <p>Щиро дякуємо пані К. Лазор (колишній дружині О. Кандиби) за дозвіл надрукувати цей рукопис у нашому журналі.<sb/></p>
  </doc>
  <doc author="" date="" src="https://www.facebook.com/telnyuksisters/photos/a.471416166205322.123730.151430868203855/1788330387847220/?type=3&amp;comment_id=1788534341160158&amp;comment_tracking=%7B%22tn%22%3A%22R0%22%7D" title="">
    <p>Скажіть, а Ви співатимете в храмі, чи просто неба?<sb/></p>
  </doc>
  <doc author="" date="" src="https://www.facebook.com/telnyuksisters/photos/a.397112846968988.111187.151430868203855/1781659891847603/?type=3" title="">
    <p>7 вересня «ТЕЛЬНЮК: Сестри» виступлять на території «Софії Київської» [Київ, вул. Володимирська, 24] за участю Симфонічного оркестру та хору Заслуженого академічного ансамблю пісні і танцю Збройних Сил України<sb/></p>
    <gap/>
  </doc>
  <doc author="" date="" src="https://hromadskeradio.org/news/2017/08/30/andriy-kulikov-ukrayinski-zmi-zaraz-mizh-kryzoyu-doviry-ta-perezavantazhennyam#comment-3494695463" title="">
    <p>У ліберальному світі свобода слова - це свобода брехні.<sb/> А інформація подається через численні політичні фільтри - політкоректність, недискримінація, боротьба з гомофобією, сексизмами, екстремізмом, націоналізмом і тому подібне.<sb/></p>
  </doc>
  <doc author="" date="" src="https://hromadskeradio.org/news/2017/09/01/yanukovych-zalyshyv-krayinu-tilky-z-robochym-portfelem-advokat-eks-prezydenta#comment-3497300885" title="">
    <p>А документики на робоче відрядження були оформлені?<sb/></p>
  </doc>
  <doc author="" date="" src="https://www.facebook.com/Nehrebeckyj/posts/1626509700746791?comment_id=1626510040746757&amp;reply_comment_id=1626609744070120&amp;comment_tracking=%7B%22tn%22%3A%22R7%22%7D" title="">
    <p>Я знав її капітана.<sb/> На жаль, забув ім'я чоловіка, але його син у ті часи був моїм приятелем.<sb/> Потім втратили зв'язок.<sb/> А у подорожі були вниз по Дніпру у 1995-му.<sb/> А здається у 97-му Кохана розбилася під час шторму, коли стояла пришвартована...<sb/>гарна яхта із супер щоглою ))<sb/></p>
  </doc>
  <doc author="" date="" src="https://www.facebook.com/Nehrebeckyj/posts/1626509700746791" title="">
    <p>Я про них знав.<sb/> Читав, що ще в позаминулому столітті були спроби.<sb/> І під час Першої світової робили, і під час Другої.<sb/> Американці зліпили кількадесят таких суден і 80 барж.<sb/> І німці теж мурували.<sb/> Але не знав, що вони були в нашій країні і сприймав балачки про них, як легенду.<sb/> І тут побачив одну з них на власні очі.<sb/> Трофейна?<sb/> Ленд-ліз?<sb/> Хтозна.<sb/> Бетонна (!) баржа на краю Кінбурнської коси.<sb/> Добре видно арматуру, характерні лишайники, що живуть тільки на бетоні.<sb/> От же ж!<sb/></p>
  </doc>
  <doc author="" date="" src="https://www.facebook.com/Nehrebeckyj/posts/1626509700746791?comment_id=1626523207412107&amp;reply_comment_id=1626535197410908&amp;comment_tracking=%7B%22tn%22%3A%22R6%22%7D" title="">
    <p>Пишуть, що бетон чудовий для малоплавних суден - барж, сховищ, а для швидких і багатоплавних не дуже підходить.<sb/> А тут бач - яхти.<sb/></p>
  </doc>
  <doc author="" date="" src="https://www.facebook.com/Nehrebeckyj/posts/1626509700746791?comment_id=1626632157401212&amp;comment_tracking=%7B%22tn%22%3A%22R%22%7D" title="">
    <p>тю на вас дядьку.<sb/> в нас досі парусні яхти з бетону будуються тільки не залізо а скло замість арматури<sb/></p>
  </doc>
  <doc author="" date="" src="" title="">
    <gap/>
    <p>Ці лайки здебільшого падають на голови письменників Вільної Академії Пролетарської Літератури, а коротко — "Вапліте".<sb/> Але за що?<sb/> — За те, що вони висміюють таких "золотих оптимістів" і гадають, що ти така ж людина, як і всі, з руками, ногами, головою і ротом, яким ти жуєш свій хліб і п'єш свою пляшку пива — одним словом, гадають, що як розумна людина, ти любиш правдиве слово і не читаєш дурниць, де між чотирма римами сказано, що ти святий і тебе давно слід поставити під скло на божниці.<sb/></p>
    <p>Ми вже два роки б'ємося з такою халтурою і вживаємо всіх сил, щоб дати для цього путящу книжку, де б не пахло ладаном, ні словоблудієм і де б ти міг знайти багато цікавих для себе речей.<sb/></p>
    <p>Почитавши ці рядки, ти, звичайно, не повіриш нам і скажеш: ви видаєте векселі, а де ваша ґарантія?<sb/> Тоді ми кажемо: хіба тобі невідомо, що Вапліте завжди чесно і акуратно виплачувало свої векселі?<sb/> Ти людина культурна, і невже ти ніколи не чув про поета, якого, крім руської, перекладають на польську, французьку, чеську, єврейську і німецьку мови.<sb/> Невже ти ніколи не чув про Павла Тичину, що цей автор всесоюзного і європейського маштабу є членом Вапліте і творець тих пісень, що їх щоразу співає гордість нашої Республіки капеля "Думка"?<sb/></p>
    <p>Ти справедливо скажеш на це: одна ластівка ще не робить весни; але ж з свого боку ми теж справедливо відзначимо, що: хіба це не ти, друже, з таким захопленням біг до театру, де йдуть — "97", "Любов і дим", "Яблуневий полон", "Комуна в степах" — одним словом, хіба своїми оплесками ти не вітаєш т. т. М. Куліша і І. Дніпровського, що є членами Вапліте?<sb/> Ти завжди з зацікавленням стежиш за оголошеннями театрів — і напевно з жагою чекаєш побачити нову п'єсу автора "97" т. Куліша — "Народний Малахій".<sb/> Так, вона швидко піде в Харківському Держтеатрі "Березіль" і одночасно буде друкуватися, у журналі Вільної Академії Пролетарської Літератури — "Вапліте", де разом з нею ти можеш почитати прекрасний новий роман "Вальдшнепи" Миколи Хвильового, якого ти вже давно знаєш і любиш.<sb/></p>
    <gap/>
  </doc>
  <doc author="Пертунь Федір" date="1928" src="http://shron.chtyvo.org.ua/Petrun_Fedir/Nove_pro_tatarsku_starovynu_Bozko-Dnistrianskoho_stepu.pdf" title="Нове про татарську старовину Бозько-Дністрянського степу">
    <gap/>
    <p>Татарська людність залишалася увесь час в припонтійських степах з доби монгольської інвазії вщерть до 90-их років XVIII ст. (коли татари евакуювали т. звану Очаківську землю; на захід від Дністра вони затрималися до 1810-их років).<sb/> Ні литовська, ні молдавська агресії не ліквідували тут татарського етнічного нашарування.<sb/> Кращі, ніж на сході, фізично-географічні умови сприяли концентрації степовиків саме в районі Дністрянсько-Дунайському, як це спостерігалося за часів Ногая.<sb/> Покійний акад. Ф. І. Успенський в свій час вповні виявив значіння татар в балканських по  діях XIII — XIV ст.<sb/> Наступ молдавської людности припадає на другу половину XIV ст., так саме як і наступ литовських загонів з їх мандрівничими князьками.<sb/> В титулатурі молдавських воєвод з 90-их років XIV ст. є вже згадка про володіння просторами від „планини до моря“.<sb/> Коли вже Ольгерд доходив до Синьої води та Білобережжя, то остаточно околиці південного Дніпра підбив Витовт — 1398 р.<sb/> Але татарська людність при тому залишилася; відомі були рештки її в румунському гінтерлянді за управою своїх султанів (soldani), при цьому спостерігалося засвоювання христіянських імен — аналогічне явище треба зазначити і щодо володарів <w correct="колишнього">колишньного</w> подільського улуса.<sb/> Татарські оселі за XV ст. були також в сучасній Бесарабії на межі або навіть за межею лісостепу — від татарського „кишла нового“ пішла назва суч. Кишинева.<sb/> Молдавські володарі, що, здавалося би, міцно сиділи в Білгороді на Дністрі, терпіли тут наявність „татарського царевича“ ще до нової татарської хвилі часів Менглі-Герая.<sb/> Залюбки цитований в історичній літературі мандрівник (20-ті роки XV ст.) Ланоа докладно оповідає про татарську людність району поміж Дністром та Дніпром, що перебувала тут під зверхністю Витовта, але із своїми тубільними князьками.<sb/> Навіть пізніш, за Хаджі-Герая, татарські люди на північ від Дніпра були в тому февдальному прикордонному утворенні, що на чолі його стояв князь Семен Олелькович.<sb/></p>
    <gap/>
    <p>Для дослідника татарської старовини на Побожжі, поруч з згаданим Баликлеєм, відомим уперше з ханських ярликів, і Ак-Мечетом, що йому, можливо, відповідає Ябу—городок тих же ярликів, не менший інтерес повинен становити і район степового Побожжя, найближчий до <w coorect="лінії">лініі</w> лісів.<sb/> В Люшневатій біля Витовтового броду на Першотравенщині знайдено було недавно плиту з написом, на жаль, знищеним при тому (відомості Одеської Краєвої Інспектури Охорони Пам’ятників матеріяльної культури).<sb/> В селі Казавчині, ще далі на північ, на так зв. скелі Ржевуського був арабський напис про якогось татарського баскака від XIV ст.— звістка ця йде від Марчинського, подільського діяча-краєзнавця першої половини XIX ст. і лишається на його відповідальності; Є. Сіцінському, що складав археологічну мапу Поділля, цього на пису не вдалося знайти.<sb/> Проте близькість Витовтового мосту (нині броду) та „Мечетних" (завжди показова назва) на Першотравенщині, а також Торговиці на лісостеповій межі — місцевостей, де наявність решток старовини документовано, це все припускає можливість аналогічних решток татарської доби на всьому цьому просторі.<sb/> Ми не зупиняємося докладно на слідах турецького будівництва або будівництва пізньої татарської доби.<sb/> „Опис Очаківського степу" знає, напр., низку шляхових споруд (кам’яні мости на Тилигулі, Цареголі, Березані — на головному шляху з Бендеру до Очакова, караван-сараї (в напрямку з Дубосар до Балти; мапи того ж часу відзначають і „вами“, митниці в північно-західній частині Очаківського степу на польському кордоні.<sb/> В монументальному атласі Rizzi-Zannoni 1772 р. Очаківський степ дуже багатий на паланки, блокгавзи (по східній його межі), але це все, очевидно, споруди досить нової формації.<sb/></p>
  </doc>
  <doc author="Дложевський Сергій" date="1928" src="http://shron.chtyvo.org.ua/Petrun_Fedir/Nove_pro_tatarsku_starovynu_Bozko-Dnistrianskoho_stepu.pdf" title="Зауваження до статті проф. Ф. Петруня">
    <gap/>
    <p>Покійний фундатор та керівник Херсонського Археологічного Музею В. І. Гошкевич (4/III 1928 р.) передав мені для друку свої матеріяли до археологічної мапи району поміж Дністром та Богом, що до його складу входили кол. три західніх повіти Херсонської губ.<sb/> Матеріяли ці містять декілька додатків до викладу Ф. О. Петруня, що я їх подаю тут на прохання автора основної статті.<sb/> Записи В. І. Гошкевича, зроблені часто за досвідом місцевих мешканців, ще більш обґрунтовують необхідність систематичного дослідження Надбозького та Наддністрянського районів під аспектом вивчення татарської матеріяльної культури.<sb/></p>
    <p>Цікаві вказівки В. І. Гошкевича, перш за все, щодо датованих татарських похоронів кінця XIII ст., тобто доби панування Ногая в південно-західній частині українського степу, біля с. Суклеї на Дністрі (монети Тула-Буги та Токтогу) та на землі м. Тирасполя (монети Токтогу) так саме, як і біля слободи Плоської; поруч з Тирасполем в с. Парканах є могили і від пізнішої доби — хана Узбека.<sb/> Взагалі Тираспільський район, що лежав поблизу здавен відомої Тягинської переправи (Бендерської пізніш), багатий на рештки матеріяльної культури татарської людности.<sb/> В Ангелинівці, на Кучургані, на схід від Тирасполю, здається, був чифлік бендерських пашів — тут заховалися були і мармурові нагробки, що їх перевезено до Херсонського Археологічного Музею.<sb/></p>
    <gap/>
  </doc>
  <doc author="Харук Андрій" date="2012" src="http://shron.chtyvo.org.ua/Kharuk_Andrii/Litak-rozvidnyk_R-10_KhAI-5_istoriia_stvorennia_vyrobnytstva_ta_vdoskonalennia.pdf" title="Літак-розвідник Р-10 (ХА2-5): Історія створення, виробництва та вдосконалення.">
    <gap/>
    <p>На початку 30-х років Харківський авіазавод став базовим підприємством Харківського авіаційного інституту (ХАІ).<sb/> Під керівництвом професора ХАІ Йосипа Немана в навчальний процес впроваджувалось реальне проектування літаків, здійснюване бригадами студентів.<sb/> Першою роботою став одномоторний пасажирський літак, спроектований у двох варіантах - ХАІ-1, який розробляла бригада, очолювана Л. Арсоном, і ХАІ-2, спроектований бригадою під керівництвом А. Єрьоменка.<sb/> Обидва варіанти були монопланами чистих аеродинамічних форм, але на ХАІ-1 передбачалось використати шасі, що прибиралось, ХАІ-2 ж мав традиційне шасі.<sb/> Після зіставлення цих проектів у лютому 1932 р. вибір зупинили на більш прогресивному ХАІ-1 - моноплані повністю дерев’яної конструкції з двигуном М-22 і шасі, що прибиралось в польоті [14, 88].<sb/> Деталі силового набору ХАІ-1 виготовлялись з сосни, а обшивка - з фанери.<sb/> При цьому обшивка була робочою, що дозволило полегшити конструкцію літака.<sb/> З цією ж метою також звели до мінімуму кількість стиків, виконавши центроплан і кіль як єдине ціле з фюзеляжем [18, 5].<sb/></p>
    <p>Будівництво дослідного зразка ХАІ-1 почалось на харківському авіазаводі навесні 1932 р., а 8 жовтня того ж року машина вперше піднялась в повітря.<sb/> ХАІ-1 став першим в Європі і другим у світі (після американського літака фірми «Локхід») літаком із шасі, що прибиралось [1, 91].<sb/> Щоправда, сам механізм прибирання шасі був ще дуже недосконалий - шасі ховалось вручну за допомогою тросової передачі, для чого льотчик обертав спеціальну ручку (потрібно було зробити 48 обертів для того, щоб забрати шасі, і 45 - для того, щоб випустити).<sb/> Проведені в травні-червні 1933 р. державні випробування показали високі льотні якості нової машини, зокрема, на ній був встановлений всесоюзний рекорд швидкості - 324 км/год.<sb/> Виявились і недоліки -саме через недосконалість механізму прибирання шасі дослідний ХАІ-1 зазнав на державних випробуваннях аварії [13, 40].<sb/> Та, незважаючи на це, літак визнали придатним до використання.<sb/> ХАІ-1 будувався серійно, але не в Харкові, а на Київському і Горьківському авіазаводах, оскільки харківське підприємство було завантажене виробництвом пасажирських літаків К-5 і приступало до освоєння випуску винищувачів.<sb/></p>
    <gap/>
  </doc>
  <doc author="Карпенко-Карий Іван" date="1886" src="http://chtyvo.org.ua/authors/Karpenko-Karyi/Beztalanna/" title="Безталанна">
    <gap/>
    <p>Чи воно темно, чи я вже зовсім осліп!<sb/> Шуляю, шуляю дратвою і не попаду...<sb/> Може, щетина загнулась.<sb/> (Пробує на зубах.)<sb/> Ні, рівна.<sb/> Не бачу.<sb/> Пора, пора вже... а колись бувало у службі, ще на Капказі, при місяцю шив...<sb/> Колись!<sb/> А коли воно було?<sb/> Недавно, хе, літ сорок п'ять з лишнім...<sb/></p>
    <p>Охо-хо-х!<sb/> І хліб насилу розжую, та й жувать його вже надоїло, а господь смерті не дає...<sb/> Отак як почнеш нагадувать, що й на Капказі двадцять п'ять років був, і вернувся, і женився, і жінка вмерла...<sb/> Царство їй небесне, вічний покій!..<sb/> Тілько годок і прожила...<sb/> Дочку сам виняньчив, а тепер діждав і заміж віддать її.<sb/> Чого-чого не бачив, чого не покуштував.<sb/> (Зітхає.)<sb/> Давно живу, пора й честь знать!..<sb/> Отже, тілько нічого не нагадувать і отак уранці, як скоро встанеш, вийти на подвір'я до схід сонця — легенький вітрець повіває, квітки з садів пахнуть, пташки божі щебечуть назустріч сонцю, — то здається, що тілько вперше бачиш таку красу, що тілько один день і живеш!<sb/> Один день!..<sb/> (Співа.)<sb/></p>
    <p>Ой мав я жінку Уляночку...<sb/></p>
    <gap/>
    <p>Ганна (дає вслід Іванові дулі).<sb/> На, на!<sb/> Йди к бісу!<sb/> Злякав як!<sb/> Де ж пак!<sb/> (До Софії.)<sb/> Слинь, слинь, поки очі не повилазили.<sb/> Тілько й знаєш хлипать.<sb/> Велике горе, що твого татка тут не буде.<sb/> На біса нам дармоїд?<sb/> Це не город, тут робить треба, а ви все <w>по-панячи</w>: може, чайку нап'єшся...<sb/> А матері вашій сто бісів!<sb/> Було б іти за городського, адже ж сватав якийсь швець...<sb/> (Глянувши у вікно.)<sb/> Іде.<sb/> (Бере рогач і порається коло печі, так, аби показать, що вона робе.)<sb/></p>
    <gap/>
    <p>Варка (підходить).<sb/> Зомліла, сердешна!<sb/> Так і вона довідалась уже?..<sb/> Ох!<sb/> Цього я тілько й ждала, а серце забилось і страшно чогось зробилось, наче я душу загубила...<sb/> Що ж воно буде далі: чи мене покине Гнат, чи її — і утіче зо мною?..<sb/> Побачимо!<sb/> Щастя куце, я вже його спізнала!<sb/> А тепер хоч і вирветься від мене, то й ти його не піймаєш!<sb/> (Іде і на відході зустрічає Ганну.)<sb/> Здрастуйте, і прощайте!<sb/> Заходила до Софії, та вона спить.<sb/> (Пішла.)<sb/></p>
    <gap/>
  </doc>
  <doc author="Антоненко-Давидович Борис" date="" src="http://chtyvo.org.ua/authors/Antonenko-Davydovych/Chystka/" title="Чистка">
    <gap/>
    <p>І зважився він на це в такий невідповідний час і в зовсім непідхожому для щирих розмов місці: на перших загальних зборах співробітників філії, що ними розпочиналась чистка установи!<sb/> Ну просто як здитинився чоловік або впав з неба, нічого не навчившись за ці тринадцять років революції й не засвоївши досі, що далеко не все, що думаєш, можна одверто прилюдно казати...<sb/> Тільки повернувшись пізно ввечері додому, Микола Степанович ніби трохи опам'ятався й став думати, чи не забіг він здуру справді занадто далеко?<sb/> Життя, казав покійний батько, це як гра в кота-мишки; тут лобом стінки не проб'єш і їжака голіруч не візьмеш.<sb/> Недарма казали в народі: "Не той козак, хто переміг, а той, хто викрутився", а він на цих зборах так закрутився, що голова обертом пішла.<sb/></p>
    <p>Він довго не міг заснути й пригадував усе до найменших подробиць.<sb/> Збори почались, як звичайно, словами голови комісії в справах чистки: "Дозвольте загальні збори співробітників київської філії "Книгоспілки" вважати відкритими".<sb/> Цього разу Микола Степанович не подумав, як завжди, для чого це "дозвольте вважати", ніби хтось може вигукнути: "Ні, не дозволяємо"?<sb/> Він, як і всі, насторожився послухати, що скаже цей голова.<sb/> Сидячи, як чільний працівник видавництва, в першому ряду, Микола Степанович добре роздивився цього чорнявого чоловіка середніх літ з металево-холодними сірими очима, котрі, дивлячись на когось, підозріло прищулювались у той час, як тонкі губи починали ворушитись, ніби чоловік дожовував ще не проковтнуту їжу…<sb/></p>
    <p>— Нам доведеться перечесати не просто установу... — тут голова сумно зітхнув, — а справжнє кубло, де причаїлась мало прихована контрреволюціям, що діяла під невинною вивіскою кооперативного видавництва...<sb/></p>
    <gap/>
    <p>...Удома він здивовано побачив у передпокої Підмогильного з отим чорнявим, майже незнайомим йому поетом Плужником.<sb/> Вони мали вже йти, не діждавшись його повороту, й були, видимо, стурбовані, але Микола Степанович зрадів їм і повів їх назад — до своєї кімнати, уникаючи зустрітись із насторожено-запитливими очима дружини.<sb/> Ще б пак не зрадіти таким несподіваним гостям, коли тепер, після того, що сталось на чистці, ніхто з його співробітників не прийде до нього.<sb/> Боятимуться, як боялись відвідати родини Качеровського й Титаренка.<sb/> Ніде правди діти, й сам Микола Степанович за ці тижні не знайшов часу піти до Титаренкової квартири — бодай спитати, чи хтось носить йому передачі…<sb/></p>
    <gap/>
  </doc>
  <doc author="Франко Іван" date="1898" src="http://chtyvo.org.ua/authors/Franko/Iz_sekretiv_poetychnoi_tvorchosti/" title="Із секретів поетичної творчості">
    <gap/>
    <p>Так само хибним видається мені погляд т. зв. реальних критиків [8], сформульований Добролюбовим ось у яких словах: «Для реальної критики важний поперед усього факт: автор виводить такого чи іншого чоловіка, з такими поглядами, хибами і т. ін.<sb/> Ось тут критика розбирає, чи можлива і дійсна така людина; а переконавшися, що вона вірна дійсності, критик переходить до своїх власних міркувань про причини, що породили таку людину і т. д.<sb/> Коли в творі даного автора показано ті причини, то критик користується ними і дякує автора, коли ні, то чіпається його, як, мовляв, ти смів вивести таку людину, не показавши причин її існування?<sb/> Реальна критика поводиться з твором артиста так самісінько, як з появою дійсного життя; вона студіює його, силкується вказати його власну норму, зібрати його основні прикмети»<sb/> (Добролюбов. Сочинения, III, 15).<sb/> Що особливо дивує нас в тих словах, так се цілковите знехтування штуки «реальною» критикою.<sb/> Для неї твір штуки має таке саме значення, як явище дійсного життя, отже, артистичне оповідання буде так само цінне, як газетярська новинка.<sb/> Розбираючи артистичний твір, реальний критик поперед усього буде докопуватися, чи виведена писателем у його творі людина правдива і можлива в дійсності?<sb/> Значить, коли писатель змалює портрет дійсної людини або подасть її біографію, то для реального критика се буде цінніше від повісті Гоголя або Гончарова.<sb/> І що цікавіше, Добролюбов не подає нам ані натяку на те, яким способом критик буде справджувати вірність і дійсність осіб, описаних у артистичнім творі, або вірність і дійсність настроїв, зображених в ліриці.<sb/> Чи надасться йому тут метод статистичний, чи описовий, чи який інший?<sb/> І чи твір найвірніший пересічній дійсності буде найліпший?<sb/> І чи вільно авторові малювати явища виїмкові, людей видуманих і серед більш або менш видуманих обставин?<sb/> На се все «реальна» критика не дає ніякої відповіді.<sb/> На ділі ж, оскільки вона розвивалась була в Росії в 50-тих і 60-тих роках, се була переважно пропаганда певних суспільних та політичних ідей під маскою літературної критики.<sb/> Як пропаганда вона мала своє велике значення; як літературна критика вона показалася далеко не на висоті своєї задачі.<sb/></p>
    <gap/>
    <p>Що ж се за питання, які насуває нам літературний твір поза обсягом втілених в ньому соціальних, політичних та релігійних ідей, т. е. поза обсягом тенденції авторової?<sb/> І Леметр, і Добролюбов мимохіть зачіплюють сі питання, та не вважають потрібним зупинитися на них довше.<sb/> Се питання про відносини штуки до дійсності, про причини естетичного вдоволення в душі людській, про способи, як даний автор викликає се естетичне вдоволення в душі читачів або слухачів, про те, чи у автора є талант, чи нема, про якість і силу того таланту, — значить, і про те, чи і наскільки тенденції авторові зв'язані органічно з виведеними в його творі фактами і випливають із них?<sb/> Буде се задача, може, й скромна, та проте важна, бо, тільки зробивши оту роботу, можна знати, чи можна на підставі якогось твору робити якісь дальші висновки про соціальні, політичні чи релігійні погляди автора, чи, може, сей твір як недоладний треба без дальшої дискусії кинути між макулатуру.<sb/></p>
    <gap/>
  </doc>
</docs>
