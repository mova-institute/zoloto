<texts xmlns="http://www.tei-c.org/ns/1.0" xmlns:mi="http://mova.institute/ns/corpora/0.1" xml:lang="uk">
  <chunk src="http://2008.plazerazzi.org/cepur/katra">Катя - мала бути місс могилою! Супер сексі - щойно я так ходжу вдома, але без жирафіків, колготів і ведмедиків, і в тапцях. Але млію від дівчат, що вдягаються як я вдома</chunk>
  <chunk src="http://2008.plazerazzi.org/cepur/katra">я тупо закоханий з першого погляду (серйозно)...борюся з цим: наприклад написав пісню(з посвятою моїй першій викладачці англійської та її дочці), яку ми з групою тепер граємо!))може колись на концерті вона.... ех... солодкі, молочні, кавові й гіркі, прекрасні і точні чорні очі твої......Катерино</chunk>
  <chunk src="http://2008.plazerazzi.org/cepur/katra">Катю,Катю!!!хто він??!!! ))як романтично!!!!!)))</chunk>
  <chunk src="http://2008.plazerazzi.org/peremova/kvit">Але те, що букви не горять, то треба, щоб вони горіли, чекайте, я напишу собі.</chunk>
  <chunk src="http://2008.plazerazzi.org/peremova/kvit">ПІ (вимовляється з пафосом)-АЙ-(ще більше пафосу)-ЧДІ (всі падають на коліна і моляться Ктулху). wot maładiec, Сєрґєй Мєронавіч!</chunk>
  <chunk src="http://2008.plazerazzi.org/peremova/kvit">весело) цікаве інтерв*ю. найбільший лол - шрифти, бонет і вічне "ну шо вам ще не подобається")</chunk>
  <chunk src="">Тетяна – мати десятьох дітей. Першого сина вона народжувала в лікарні. Пологи були дуже тяжкими, тому надалі зареклася звертатися по допомогу до медиків."Його (Павлика) народила в лікарні, дуже тяжко. Казала, ніколи більше туди не піду. Опісля нього - німого Івана. Раптово живіт став боліти - і народила його під сливою надворі. Впав, ударився, може, того слух втратив, не чує, німий. Із Мирославою поїхала в пологовий та в туалеті сама її народила. А вже всіх далі - тільки вдома. Лариску - під горіхом, Михайла - під черешнею, Анюту - під сіном, других - на ліжку. Як настає час, усіх виганяю. Постелила - і фіть! - уже народила", - розповіла Тетяна.</chunk>
  <chunk src="">Щоб кожен раз не створювали нових тем пропоную зробити одну і прикріпити її зверху всіх тем. Тернопіль-Калуш Кудою краще?</chunk>
  <chunk src="http://tereveni.org/topic/30259/page__pid__872271">Шоб не муляло у флуді, і шоб не викинуте було (флуд же чиститься), переніс сюди. Писатиму тут (коротко Зображення) про свої успіхи в справі імплементування UEFI на кількох mips і arm одноплатних компутерах (ОПК).</chunk>
  <chunk src="http://tereveni.org/topic/30259/page__pid__872271">Це явно не все. На Beagle Bone Black, який я зву мураном (на честь свого собаки з села, двох насправді), де стоїть крепекс, я не підключав монітора, того міг бачити тіке через віддалене під'єднання (putty). А Вінда взагалі пропонувала спочатку "цей диск не форматований, зробімо це!". Потім в "керуванні дисками" стало ясно шо вона баче захисну MBR. Ну а це вже пішов подивився на крепексі вміст /dev, а також mount -l, - перелічує змонтовані фс дерева.</chunk>
  <chunk src="http://tereveni.org/topic/30259/page__pid__872271">Але це добрі новини, бо я боявся, шо наробив купу помилок і нічого крім захисної партиції - а це всього один запис в MBR з міткою 0xee, ініші системи справного не побачили. виявилося, шо все ок. Просто в Мікросовті, штучно обрізали функціональність 32-бітної версії XP. Шо ж, головне, шо воно робе.</chunk>
  <chunk src="http://tereveni.org/topic/30259/page__st__20">Далі вона бере кожен з 5-ти елементів, і вставляє їх в дерево кожен в свій вузол. Це логарифмічний пошук і ніколи не вироджений в лінійний (це ж червоно-чорне дерево, bitches!). За довжиною словника (тобто об'єднання множин класів на які є лише посилання, на яких є зразки і на яких є і те і інше). Всеодно ця довжина буде скоріше менша ніж довша за довжину всіх зразків плюс довжину всіх нотифікацій. Але головне цей алогритм логарифмічний за цією довжиною.</chunk>
  <chunk src="http://tereveni.org/topic/30010/page__pid__864803#entry864803">Звичайно це реклама, але, оскільки автор наполягає шо він хоче поради я, як щирий фанат і ентузіаст ОС Windows, і лояльний користувач корпорації майкрософт, кажу - правильно, ти правильно вибираєш. Або рекламуєш. Я не купив арм-базований майкрософтівський Surface з Windows RT тіке того шо не схотів чекати - і купив відроїдний планшет. І це жах. Попри нормальну апаратну частину - відро і вся софтваря в ньому крім пари програм - це суцільний жах. Неюзабельний! Ось і сьогодні, оскіке я після відновлення в хаті інтернету, перестав брати навіть його в руки, ну не користуюся, а сьогодні закачаю думаю на нього одну фотку яку бачив в неті - провозився ~15 хвилин. бо орега міні зберігаючи файли як імя обирає край урла - вона ж думає шо корцінка - це ж статичний вміст, і край урла закінчується на імя файла з розширенням файла, всьо чотко, та не ті часи зараз, і навіть в урлі фотки ми маємо квері шматок, і він кілометровий!</chunk>
  <chunk src="http://tereveni.org/topic/30010/page__pid__864803">Оті штучки, телефони, андроіди іосики, які ми називаємо модним словом ґаджет - вони тільки прив’язують людну до себе, вони як наркотик. Воно приємне, а до хорошого звикаємо швидко.Тому треба ось такий сматфон брати - він від всього звільнить, оскільки це... самі почитаєте що http://www.thenophone.com/ </chunk>
  <chunk src="">Якийсь він стрьомноватий, та дуже пахне від нього Made in China, відхилено.</chunk>
  <chunk src="">ну якщо в тебе є покриття 3G від київстару чи лайф.... Але всеодно в інтертелекома і покриття 3G краще, і кращі тарифи, про що писав я в сусідній темі </chunk>
  <chunk src="">Та зараз можна будь-який взяти, хоч і за 1000 гривень. Але ж в такому планшеті камера не зовсім така, як потрібно для скайпа - зовсім слабенька. Картинка буде не чітка, а розмита. Краще трохи додати грошей, та взяти планшет+смартфон. Ми нещодавно подібний у смарт-шоп батькам брали, фірми Assistent, коштував близько 1600 гривень. Звісно, можна ще нормальну модель знаних фірм і серед об'яв про вживані гаджети пошукати. Але ж ... це таке, ненадійне. Можна натрапити на вже битий та відремонтований гаджет, або на такий, що вже десь поплавав. Ще, як варіант, можна на тому ж олх пошукати - там є недорогі моделі. </chunk>
  <chunk src="http://tereveni.org/topic/30363/page__pid__874497">Ну як вам цей серіал? Що думаєте?</chunk>
  <chunk src="">Щось всі так хвалять, наче це якийсь "Breaking bad" чи "Гра престолів". Певне треба глянути. Коли закінчу з "Людиною у високому замку". Оце я розумію серіал. </chunk>
  <chunk src="">Ну ex.ua офіційно закрились самі. Прикрили fs.to. Що дуже прикро, хороший і зручний був ресурс. Особливо для перегляду серіалів.    
    <mi:sb/>toloka то теж пірати ще ті, при чому мабуть єдиний ресурс, де можна знайти нові фільми з українською доріжкою. Крім того деякі вони своїм коштом озвучують. Такий собі невеликий аванпост українізації в інтернеті. Хоча там немало й піратського софту з різними активаторами. Від Windows до 1С.  
  </chunk>
  <chunk src="http://tereveni.org/topic/381/page__pid__4134">
    <p>Темне пиво виготовляють без всяких барвників. Ячмінні зерна обжарюють – виходить солод карамельного кольору. Добре темне пиво – густе, в'язке, як би маслянисте. Чим щільніше – тим ситніше. Темне пиво п’ють не разом, а замість їжі. Цей напій не призначений для відсвіжування . Зате гіркувате світле пиво просто створене для жаркого дня. Тому ситний обід краще запивати саме світлим пивом. У деяких марок пива є різновиди: особливе, класичне, спеціальне, портер. “Спеціальне” й “особливе” – легкі сорти світлого. В “класичному” – більше гіркоти й міцності. “Оригінальне” – зі світлих сортів найгіркіше й найхмільніше.</p>
    <p>Будь-який пиволюб знає також, що пиво буває свіже й пастеризоване. Пастеризоване проходить процес термічної обробки. При цьому гинуть дріжджі, живі істоти. Отримується продукт, в якому все – мертве. Відрізнити пастеризоване пиво від свіжого можна за надписом на пляшці. Якщо там значиться “pasterizant”, значить, практично всі дріжджові клітини й бактерії в ньому вбиті . Пиво імпортне – і в пляшках, і в банках – завжди пастеризоване.</p>
    <p>P.S. Особисто я вибираю і п'ю пиво в залежності від настрою, а на певній одній торгівельній марці не зупиняюсь - в кожній є своє улюблене: Львівське світле, Чернігівське біле, Славутич Ice, Оболонь біле...</p>
  </chunk>
  <chunk src="">А так, то тіки Чернігівське і обов*язково в компанії з друзями :wub:</chunk>
  <chunk src="">Моє улюблене пиво HoeGaarden White rozetka.com.ua/hoegaarden_5410228158424/p7167148 єдиний мінус так це ціна, добре що багато не можу випити, так я економна... Смакує добре з баструмою або суджуком, хамон теж нормально іде під це пиво:)</chunk>
  <chunk src="">Хтось розбирається, якими повинні бути хороші ковзани для ”новачка”? На що слід звернути увагу при покупці? Яка приблизна ціна хороших ковзанів?І які аксесуари слід одразу купити? Чохли для лез? Сумку?</chunk>
  <chunk src="http://wz.lviv.ua/economics/189641-rik-buv-neprostyi-ale-my-dostoino-ioho-proishly">– У цьому році ми розпочали спорудження волоконно-оптичної лінії зв’язку «Рівненська АЕС – Грабів – Рівне – Хмельницька АЕС». Вона дозволить модернізувати телекомунікаційну мережу та забезпечить передачу інформації високошвидкісними потоками між конкретними енергооб’єктами «НЕК «Укренерго». Завдяки цій лінії зв’язку центральний диспетчерський пункт буде забезпечуватися надійними каналами зв’язку з підстанціями Західної ЕС, а саме з підстанцією 330 кВ «Рівне» і підстанцією 330 кВ «Грабів». а також здійснюватиметься надійна і безперебійна передача телеінформації з Рівненської АЕС.</chunk>
  <chunk src="">“ПриватБанк” на вул.Чупринки, 71. Роботу відділення заблоковано. На дверях висить оголошення про прийом на роботу – тут шукають касира та спеціаліста з обслуговування фізичних осіб. “Можна долари купити? – запитує жінка. – Я замовляла”. “Ні. Лише здати”, – відповідають працівники фін­установи. “А скільки коштів за раз можна знімати з банкомата?”. “Учора обмежили до 2 тисяч грн., сьогодні до восьми”, – кажуть у банку. “Я учора зняла 20 тисяч грн. на С. Бандери, – тішиться клієнтка. – Знімала щотри години”.</chunk>
  <chunk src="https://www.microsoftstore.com/store/msmea/uk_UA/pdp/productID.324491600">
    <p>Виконуйте роботу раціональніше</p>
    <p>Office Професійний 2016 допоможе створювати, презентувати та публікувати професійні документи, а також обмінюватися ними завдяки функціям, що заощаджують час, оновленому сучасному зовнішньому вигляду та вбудованим засобам співпраці. Зберігайте результати роботи в хмарному сховищі OneDrive, щоб до них можна було отримати доступ звідусіль.</p>
  </chunk>
  <chunk src="http://www.apple.com/legal/internet-services/itunes/ukr/terms.html">У ЖОДНОМУ РАЗІ КОМПАНІЯ APPLE, ЇЇ КЕРІВНИКИ, ПОСАДОВІ ОСОБИ, СПІВРОБІТНИКИ, АФІЛІЙОВАНІ ОСОБИ, АГЕНТИ, ПІДРЯДНИКИ АБО ЛІЦЕНЗІАРИ НЕ НЕСУТЬ ВІДПОВІДАЛЬНІСТЬ ЗА ПРЯМІ, НЕПРЯМІ, ВИПАДКОВІ, ШТРАФНІ, ФАКТИЧНІ АБО ОПОСЕРЕДКОВАНІ ЗБИТКИ, ПОВ’ЯЗАНІ З ВИКОРИСТАННЯМ ВАМИ БУДЬ-ЯКОЇ СЛУЖБИ, А ТАКОЖ ЗА ІНШІ ВИМОГИ, ЯКІ БУДЬ-ЯКИМ ЧИНОМ ПОВ’ЯЗАНІ З КОРИСТУВАННЯМ СЛУЖБАМИ, ЗОКРЕМА БУДЬ-ЯКІ ПОМИЛКИ АБО УПУЩЕННЯ В БУДЬ-ЯКОМУ КОНТЕНТІ ЧИ БУДЬ-ЯКІ ЗБИТКИ, ЩО ВИНИКЛИ ВНАСЛІДОК ОПУБЛІКУВАННЯ АБО ПЕРЕДАЧІ БУДЬ-ЯКОГО КОНТЕНТУ ЧИ ЙОГО НАДАННЯ ІНШИМ СПОСОБОМ ЧЕРЕЗ СЛУЖБИ, НАВІТЬ ЯКЩО ПРО МОЖЛИВІСТЬ ЇХ ВИНИКНЕННЯ БУЛО ПОПЕРЕДЖЕНО. ОСКІЛЬКИ В ДЕЯКИХ КРАЇНАХ АБО НА ДЕЯКИХ ТЕРИТОРІЯХ ЗАБОРОНЕНО ВИКЛЮЧЕННЯ Й ОБМЕЖЕННЯ ВІДПОВІДАЛЬНОСТІ ЗА НЕПРЯМІ ТА ВИПАДКОВІ ЗБИТКИ, У ТАКИХ КРАЇНАХ АБО НА ТАКИХ ТЕРИТОРІЯХ ВІДПОВІДАЛЬНІСТЬ КОМПАНІЇ APPLE УСТАНОВЛЕНО В МЕЖАХ, ДОЗВОЛЕНИХ ЗАКОНОМ.</chunk>
  <chunk src="https://www.microsoftstore.com/store/msmea/uk_UA/DisplayHelpOfficeFAQPage">Дата останнього оновлення: 13 вересня 2016 р.</chunk>
  <chunk src="https://www.microsoftstore.com/store/msmea/uk_UA/DisplayHelpOfficeFAQPage">
    <p>З.: Разом із онлайн-замовленням із магазину Microsoft я отримав (-ла) ключ продукту. Чи маю я активувати свій продукт Office?</p>
    <p>В.: Якщо ви здійснили придбання через магазин www.microsoftstore.com, у більшості ситуацій вам не знадобиться ключ продукту, щоб активувати, інсталювати чи повторно інсталювати Office.</p>
    <p>У разі підписки на Office 365 Домашній, Персональний чи Для студентів перейдіть на сайт www.office.com/myaccount, щоб інсталювати Office. При цьому для інсталяції Office вам знадобиться ключ продукту.</p>
    <p>У разі придбання планів Office Для дому та навчання, Office Для дому та бізнесу чи Office Професійний, увійдіть до сторінки свого облікового запису Microsoft Store, зв’язаного з вашим замовленням, та встановіть Office. При цьому для інсталяції Office вам знадобиться ключ продукту.</p>
    <p>Якщо ви придбали Office у форматі фізичної ключ-карти:</p>
    <p>Як Office 365, так і Office 2016 постачаються із 25-значним алфавітно-цифровим кодом, який слід застосувати для активації вашого продукту.</p>
  </chunk>
  <chunk src="http://www.apple.com/legal/internet-services/itunes/ukr/terms.html">Ці умови становлять контракт між вами та компанією Apple («Угода»). Уважно прочитайте цю Угоду. Щоб підтвердити, що ви розумієте умови Угоди та погоджуєтеся з ними, натисніть «Погоджуюся».</chunk>
  <chunk src="http://biz.dominos.ua">У Domino's Pizza Ukraine Відкрито тендер на покупку або лізинг електромобілів Nissan Leaf. Заявки просимо надсилати на tender@dominos.ua</chunk>
  <chunk src="http://dominos.ua/ua/tracker/">Задля Вашого комфорту, в рамках програми лояльності, ми створили Domino’s Pizza Tracker, що б Ви могли відслідковувати кожен етап Вашого замовлення в режимі реального часу.</chunk>
  <chunk src="http://dominos.ua/ua/promo/">Як нараховуються бонуси? Після реєстрації бонуси будуть нараховуватися на Ваш віртуальний рахунок від кожної покупки від загальної суми до оплати в розмірі від 10% до 20% протягом наступних 24 годин.</chunk>
  <chunk src="http://plazerazzi.org/sviatorablyk/">Б’юся об заклад, ота мала на першому ж кораблику… Кораблику! Вдягну, нарешті, ті штані з бердичівського секонду і розкажу, розкажу, з якої ж-таки насолоди мене витягнули ці сурми.</chunk>
  <chunk src="https://twitter.com/s_vakarchuk">#Кіборги Донецького аеропорту - це не просто символ. Це приклад, який надихає  кожного дня! Вічна пам'ять загиблим! Вічна слава героям!</chunk>
  <chunk src="http://www.president.gov.ua">Глава держави провів телефонну розмову з новообраним Президентом Європарламенту Антоніо Таяні</chunk>
  <chunk src="https://novaposhta.ua/tracking/?cargo_number=20400039667005">
    <p>Маршрут: Львів - Київ</p>
    <p>Поточне місцезнаходження: Відправлення передано кур'єру для доставки Отримувачу.</p>
    <p>Орієнтовна дата доставки: 26-01-2017</p>
    <p>Адреса доставки: Замовлено доставку до дверей Одержувача.</p>
    <p>Вага відправлення: 99.56 кг.</p>
    <p>Інформація про оплату: Платник послуг доставки: Одержувач за готівку - 331 грн.</p>
    <p>Документи для отримання відправлення: Ознайомитися з повним переліком документів для отримання відправлення.</p>
  </chunk>
  <chunk src="https://www.facebook.com/ArthouseTraffic">Чи реально повернутися на ринг після жахливої автокатастрофи? Все можливо, якщо віриш у себе! Майлз Теллер у приголомшливій спортивній драмі «За кров до перемоги» – у кіно з 2 лютого:</chunk>
  <chunk src="https://www.facebook.com/milkamorozova/posts/1299296326803476">А в нас Уляна Супрун - улюблена моя міністерка:)</chunk>
  <chunk src="https://www.facebook.com/yulia.bezvershenko.7/posts/1881896968756540">Вгадайте чи спромігся Кабмін затвердити Положення про Національну раду з питань науки та технологій? Ні! Тобто - зовсім ні. Знову навіть не розглядалось.</chunk>
  <chunk src="https://www.facebook.com/MichaelMoser2601/posts/10206876684870691">І даруйте, що я не відповідаю. Вас так багато... Підтверджую: я Вас люблю!</chunk>
  <chunk src="https://www.facebook.com/andrew.dmitrenko.73/posts/1407824652570819?comment_id=1408860705800547&amp;comment_tracking=%7B%22tn%22%3A%22R0%22%7D">А перпендикуляр - це "сторч". Щоб знали.</chunk>
  <chunk src="https://www.facebook.com/Radioigor1/posts/1197343360351101?comment_id=1197388143679956&amp;reply_comment_id=1197389167013187&amp;comment_tracking=%7B%22tn%22%3A%22R8%22%7D">Ні. Усі були. Тільки середника й розділки я не чув у цьому значенні. </chunk>
  <chunk src="https://www.facebook.com/photo.php?fbid=1135353523230719&amp;set=a.654788631287213.1073741829.100002682452296&amp;type=3">сама в шоці, як швидко стусились з гелькою</chunk>
  <chunk src="https://www.facebook.com/Nehrebeckyj/posts/1379781602086270">Дивлюсь один серіал. І там маніяк-науковець замкнув у печері в скляних клітках групу людей. Понад рік він їх годує спеціальними балабушками з поживних речовин. Тільки. Більше нічим. І от одній дівці вдається вирватися зі скляної клітки, наробити нагорі сандвічів і принести "колегам" у печеру. Вони жадібно жеруть, однак один раптом обурюється: "Якого факін хера ти поклала в сандвіч гірчицю?!" Фейсбук, воістину Фейсбук. Українська гілка.</chunk>
  <chunk src="https://www.facebook.com/Nehrebeckyj/posts/1378977572166673">Що Середа сказав про Вакарчука - це дуже-дуже важливо! А те, що Ахмєтов возить терористам спорядження - то таке, несуттєві дрібнички.</chunk>
  <chunk src="https://www.facebook.com/Nehrebeckyj/posts/1378977572166673?comment_id=1382174818513615&amp;comment_tracking=%7B%22tn%22%3A%22R0%22%7D">Таикй підленький текстик того інтерв'ю Середи..... на рівні шавки... Не гарно. Не сподівалась від наших виконавців такого бруду на будь-кого зі свого цеху</chunk>
  <chunk src="https://www.facebook.com/Nehrebeckyj/posts/1378078988923198">Петиція проти тортур. Ну ж бо, нумо, нуте підписувати.</chunk>
  <chunk src="https://www.facebook.com/permalink.php?story_fbid=234279693684605&amp;id=100013077279884">Уляну Супрун - на Президента Украiни!</chunk>
  <chunk src="">Чого ж вони так херово грають! Чого ж у діалозі слова стирчать на всі боки і розбігаються, замість струнко йти до кульмінації чи хоч до якогось художнього ефекту! Довбані каліки.</chunk>
  <chunk src="https://www.facebook.com/Nehrebeckyj/posts/1375687392495691">Чого ж вони так херово грають! Чого ж у діалозі слова стирчать на всі боки і розбігаються, замість струнко йти до кульмінації чи хоч до якогось художнього ефекту! Довбані каліки.</chunk>
  <chunk src="https://www.facebook.com/Nehrebeckyj/posts/1374014369329660">Те, що ми з колегами бекали-мекали та сям то там, то се то те, людина взяла й сформулювала стисло, чітко й по суті. </chunk>
  <chunk src="http://vch-uman.in.ua/material.php?id=2790">Він прикидався майстром по ремонту автомобілів, забирав у власників транспорт, типу для ремонту, і більш не повертав. За такою схемою  працював шахрай на Уманщині, його жертвами ставали жителі району, - повідомляє речник уманської поліції Леся Усенко.</chunk>
  <chunk src="https://www.facebook.com/Nehrebeckyj/posts/1374014369329660?comment_id=1375124385885325&amp;comment_tracking=%7B%22tn%22%3A%22R%22%7D">Юліє, не вигадуйте. У мене в дипломі написано: Генетик, викладач біології та хімії. Але це аж ніяк не робить мене викладачем, бо викладати я не вмію, ні генетиком, бо мої знання хастаріли на сорок років. Хоча... вам же краще знати, що робить чи не робить мене перекладачем - десяток книжок ти сотні фільмів, чи ваша особиста думка.</chunk>
  <chunk src="https://www.facebook.com/Nehrebeckyj/posts/1367975406600223">Є така думка, що в результаті множення 7х8 вийде 56. Поганий буде вкраїнський Фейсбук, якщо ніхто цього не заперечить і не запропонує свій варіант.</chunk>
  <chunk src="https://www.facebook.com/Nehrebeckyj/posts/1364597780271319">Романи про Віннету - наче дитяча катеринка, популярна в совіцькому дитинстві іграшка. Крутиш корбочку й витворюєш "музику" - одну й ту саму "в кулко". А перестати грати не можеш. Заїхали в таун, купили сідел, пороху, рушниць, бобів. Сіли в каное, попливли, постріляли. Заїхали в таун, купили сідел, пороху, рушниць, бобів.</chunk>
  <chunk src="https://www.facebook.com/Nehrebeckyj/posts/1364597780271319?comment_id=1364825713581859&amp;comment_tracking=%7B%22tn%22%3A%22R0%22%7D">Була якось в садибі-музеї Карла Мая в Радебойлі, нарешті дізналась про нього більше. Виявилось, рідкий пройдисвіт і шахрай був, (довго просидів по тюрмам, причому за дрібні крадіжки) але з гарною фантазією і дуже плідний. Загалом десь 100 романів написав і не тільки про індіанців (яких він не дуже то і бачив), а про далекі краї, де він ніколи не був.</chunk>
  <chunk src="https://www.facebook.com/Nehrebeckyj/posts/1344789775585453">Один з найперших продуктів, що ми переклали й озвучили в Міжнародній комерційній телерадіокомпанії (нині ІзяТіВі), був науково-популярний фільм про важку екологічну ситуацію в районі польського міста Катовіце - як там хворіють люди, які патології у вагітних... І, зокрема, показували великим планом пологи - розкинуті ноги, все відкрито, дитинка вискакує з лона... Я такого ніколи доти не бачив. Артистка, яка читала тексти, теж не бачила, тому на цьому місці запнулась. Нічого, відмотали плівку назад. Дитинка на екрані заскочила на місце. Знов пишемо, дитинка вискакує - і знов артистка запинається. Відмотуємо, дитинка вертається. Пишемо - вискакує. Знову запинка! І знов! І так разів десять! Ну буває таке. А та дитинка туди-сюди, туди-сюди, то вскочить, то вискочить... Маю мимовільне враження, ніби щось подібне відбувається 25 грудня і 7 січня.</chunk>
  <chunk src="">селфі веселкове/ чергове/ ліфтове</chunk>
  <chunk src="https://www.pufetto.com.ua/ukr/shourum-v-kharkovi/">Claudia - це надзвичайно комфортний та фантастично м`який диван з просторим спальним місцем для двох та зручними нішами для білизни. У його створенні нас традиційно надихнула Італія, де особливо цінують домашній затишок і не задовольняються звичайними вузькими та більш жорсткими диванами.</chunk>
  <chunk src="https://www.instagram.com/p/BPh21tIg5VX/?taken-by=senderwasawoman">I'm on the wagon. Маю зізнатися, що коли я почула цю фразу вперше (років в 15), я надавала їй зовсім іншого значення. (І це вперше цьогоріч я виспалася, бо спала до 1 юху) #гібкійзож</chunk>
  <chunk src="https://www.instagram.com/p/BPnJEFdAUON/?taken-by=senderwasawoman">хотіла натиснути реплай, а видалила комент) сорі. Хотіла написати, що погоджуюся)</chunk>
  <chunk src="https://www.instagram.com/p/BPQBzOyAFTE/?taken-by=senderwasawoman">
    <p>Сонячна єврея ап ін діс бітч</p>
    <p>так наче давно там стоїть ця домина, якийсь черговий дом яна табачніка</p>
    <p>Коли уряд Русанівської НР повернеться з екзилу, обязатєльно заявім наше право на Гідропарк як колоніального володіння і у тому домє сдєлаєм гніздо разврата</p>
  </chunk>
  <chunk src="https://www.instagram.com/p/BPnUEdSApG3/?taken-by=senderwasawoman">
    <p>І коли ти торкаєшся снів устами,</p>
    <p>І коли в твоїх снах проростає втіха,</p>
    <p>Темна вода під важкими мостами,</p>
    <p>Спиняється невагома і тиха.</p>
    <p>Тому що тобі до останніх трамваїв?</p>
    <p>Що тобі до моїх освідчень?</p>
    <p>Це для нас із тобою так щемко триває</p>
    <p>Цей нічний, безкінечний січень ❄️❄️❄️</p>
  </chunk>
  <chunk src="https://www.instagram.com/p/BPuOfKqAslQ/?taken-by=senderwasawoman">На роботку як на свято. Вперше за останні півроку працюю з 11-ї і встаю, коли на вулиці вже сонце. Більше не хочу. Мій графік з сьомої - це ❤</chunk>
  <chunk src="">
    <p>у мене язик кольору боді</p>
    <p>(боді кольору body) –</p>
    <p>у миргорода цікаві лише селфі</p>
  </chunk>
  <chunk src="https://www.instagram.com/p/BPUjjKLhB2w/?taken-by=roenka">
    <p>мені – добре</p>
    <p>київ – сонцелитий</p>
    <p>Ти мій особистий сорт поезії і неологізмів</p>
    <p>Ооо, а я читаю це якраз в дорозі назад в київ (сережка постійно в гаманці з собою)</p>
    <p>Бліна. Ну ладушкі. Тоді рекомендуй злачні місця?!</p>
  </chunk>
  <chunk src="https://www.pufetto.com.ua/ukr/">Використання матеріалів без письмової згоди адміністрації сайту заборонено. © 2010 - 2017 Pufetto.com.ua | Всі права захищені</chunk>
  <chunk src="https://www.google.com.ua/intl/uk/about/company/facts/culture/">Насправді саме люди роблять компанію Google такою, якою вона є. Ми наймаємо розумних і цілеспрямованих людей, але віддаємо перевагу здібностям над досвідом. Хоча працівники Google мають спільні цілі та бачення компанії, ми представляємо всі верстви населення, розмовляємо десятками різних мов, уособлюючи всесвітню спільноту наших користувачів. Вільний від роботи час працівники присвячують різноманітним інтересам – від велоспорту до бджолярства, від фризбі до фокстроту.</chunk>
  <chunk src="https://www.google.com.ua/intl/uk/press/images.html">Відео про виступи керівників, події та продукти можна переглянути в офіційному каналі Google на YouTube. Тексти відео, інтернет-трансляції чи старіші відео з 2005 року можна знайти в архіві.</chunk>
  <chunk src=""></chunk>
  <chunk src="https://www.facebook.com/oksana.zabuzhko/posts/10154924211143953">
    <p>Для тих, хто в Варшаві: 1 лютого в Teatrze Polskim - Сестри Тельнюк!Warszawiacy, nie przegapcie!))</p>
    <p>(З нетерпінням чекаю оприлюднення нової пісні Сестер - на моє "Од такої тоски...": чула студійний запис, це бомба!)</p>
  </chunk>
  <chunk src="https://www.facebook.com/oksana.zabuzhko/posts/10154913187438953">
    <p>Сьогодні - важлива дата: 45 рр. тому стартувала інша, куди менш відома (і досі дуже погано вивчена) "гібридна війна" Кремля проти України - т.зв. спецоперація КГБ "Блок", жертвами якої стали десятки тисяч людей (сотня-друга "відсидентів", про яких згадують, - то була тільки вершина айсберґа). Почалась "темна доба" "щербиччини" - на цілих 17 рр. (Щербицьким Москва замінила Шелеста пізніше, в червні 1972-го, коли каток репресій уже був розкручений на повну.)</p>
    <p>Коли сьогодні нарікаємо, "чому в нас у владі весь час злочинці й дебіли", непогано б розуміти - та от саме тому)). 17 років планової "неґативної селекції еліт" - ось чим була щербиччина в реалі: діра в еволюції, винос "національного мозку". А за одне покоління такі історичні травми не лікуються (особливо, якщо їх і не лікувати!).</p>
    <p>І це, далебі, не найгірше джерело оптимізму - пам'ятати, що все в нас могло бути значно, значно гірше... (((</p>
    <p>Текст Василя Овсієнка - старий, але досі найбільш "підручниково"-інформативний, для тих, хто не застав і не пам'ятає: http://umoloda.kiev.ua/number/163/0/71564</p>
  </chunk>
  <chunk src="https://www.facebook.com/oksana.zabuzhko/posts/10154935270163953">
    <p>ОК, про інавґурацію самі-знаєте-кого. Днями в одному (інтернаціональному) товаристві довелося стати свідком дискусії - а чи знала ж американська розвідка, що Росія готує війну проти України? (Гарні люди такі непозбутньо наївні!)</p>
    <p>Розвідка, кажете? Та про це тільки що на парканах панам десіжин-мейкерам не писали! (Далі див. передмову до "І знов я влізаю в танк...")) От, напр., за цим лінком - стаття в The Washigton Times за жовтень 2008 р. (2008-го, Карл!), дуже раджу: http://www.washingtontimes.com/…/2…/oct/12/europes-next-war/</p>
    <p>Я жінка не лиха, але пам'ять у мене добра. І, так, я пам'ятаю, як у січні-2014 жодне "дружнє" амер. видання не взяло до друку мою розпачливу статтю, написану після перших убивств на Майдані (надрукували - тільки шведська Dagbladet та німецька FAZ: остання тому, що там знайома журналістка з добрим стажем роботи в Москві знайшлася - вкурила тему!). І своє тодішнє листування з амер. редакторами я теж зберегла - колись непоганий іст. документ буде. (І людський теж - боягузтва й малодухости: не мене, аби тільки не мене - "віддайте їм Джулію" (с), чи то пак, у цьому випадку - Україну...)</p>
    <p>Так що все закономірно, час збирати каміння. "Кожному по ділах його" - і людям, і народам. І не кажіть потім, що вас не попереджали...</p>
    <p>Мені щиро жаль - я любила Америку (зараз поставлю собі New York, NY у виконанні Сестер Тельнюк: попрощатися з тою, яку любила). І, так, я вболіватиму за те, щоб вона таки вигреблась із цієї ями, в яку так довго йшла, - хоч би тому вболіватиму (цинічно), що від цього все ще залежить розклАд на цілій нашій кульці... От замовлю собі багато-багато попкорну - і вболіватиму, чесно.</p>
    <p>Діп, так би мовити, консьорн.</p>
  </chunk>
  <chunk src="https://www.facebook.com/oksana.zabuzhko/posts/10154823449988953">
    <p>Те, що Харків - прифронтове місто, пізнати вже по тому, як публіка слухає "Ми, депортовані. Кода": з перших же слів зал ціпеніє, і ти читаєш у гробовій тиші - з відчуттям, ніби ріжеш по живому. (Ні в Києві, ні у Львові, ні в Дніпрі - в жодному іншому місті, де я досі читала на презентаціях цей текст, подібної реакції не було).</p>
    <p>А після слів «Скільки часу вам треба, щоб спакуватись, коли на порозі вашого дому стануть люди з автоматами й скажуть вам: виносьтеся, транспорт жде?» - по залу пробігає легенький дрижачок електричного струму, і десь у задніх рядах чоловічий голос стиха буркає, собі під носа:</p>
    <p>- Десять хвилин.</p>
    <p>Це й є те, чого вам не розкажуть про Харків у жодному ЗМІ. Те, що ви "хотіли знати, але боялися запитати". Ось із цим відчуттям тут люди й живуть.</p>
    <p>І це багато чого пояснює. І не тільки про Харків.</p>
  </chunk>
  <chunk src="https://www.facebook.com/Nehrebeckyj/posts/1384347224963041">
    <p>Убиту браконьєрами лосиху з Чернігівщини шкода, але писати, що вона була вагітна... Якось не теє. Бо</p>
    <p>корови, лосихи, олениці -- тільні;</p>
    <p>вівці й кози -- кітні;</p>
    <p>свині -- поросні;</p>
    <p>суки, лисиці -- щінні;</p>
    <p>кобили -- жеребні.</p>
    <p>А які кішки?</p>
  </chunk>
  <chunk src="https://www.facebook.com/1plus1.ua/videos/1240616022658262/">Сьогодні о 21.00 вас чекають надзвичайні голоси. Дивіться #ГолосКраїни на 1+1 та трансляцію на нашій сторінці.</chunk>
  <chunk src="http://www.istpravda.com.ua/artefacts/2015/01/27/146969/">
    <p>70 років тому, 27 січня 1945 року браму табору Аушвіц відкрили солдати 100-ї Львівської дивізії з батальйону майбутнього Героя України, полтавчанина Анатолія Шапіро.</p>
    <p>Цей момент був зафіксований іще одним вихідцем з України – киянином Володимиром Юдіним, фотокореспондентом газети "За честь Батьківщини" Першого Українського фронту.</p>
    <p>Нагадуємо, Аушвіц - один із найбільших концентраційних таборів нацистської Німеччини, який розташували на території Польщі (біля м. Освенцим) впродовж 1940-1945 рр. Аушвіц став для світу символом Голокосту, геноциду й терору.</p>
    <p>Дослідники припускають, що в’язнями концтабору Аушвіц було близько 110 тис. осіб-вихідців з України: військовополонені червоноармійці, члени Організації українських націоналістів, депортовані за спротив вивезенню на примусову працю або втікачі з цих робіт, зокрема - близько 95 тисяч закарпатських євреїв.</p>
    <p>17-21 січня 1945 року близько 60 тисяч в’язнів, які могли рухатися, нацисти змусили пішки відійти (т.зв. "марш смерті") в тил Третього Рейху.</p>
    <p>Матеріал підготовлений співробітниками Українського інституту національної пам’яті.</p>
    <p>ПОПЕРЕДЖЕННЯ: Деякі фото містять зображення нерекомендовані для перегляду дітям та людям із вразливою психікою.</p>
  </chunk>
  <chunk src="http://www.istpravda.com.ua/articles/2017/01/29/149504/">У березні 1918 р. крутянців перепоховали на Аскольдовій могилі. Наразі вдалося встановити та перевірити життєписи вісьмох героїв та віднайти шість їхніх фотокарток. Пропонуємо читачам подивитись у вічі захисникам Києва від московських окупантів.</chunk>
  <chunk src="http://www.istpravda.com.ua/articles/2017/01/29/149504/">Сидір Пурик-Пуриченко Вік на час бою: не встановлено Народився: с. Саливонки (нині – Васильківський район, Київська область)</chunk>
  <chunk src="https://www.sushiya.ua/ua/kompanija/karera/otpravit-rezyume/">
    <p>Будь ласка, заповніть анкету або завантажте своє резюме. Ми обов'язково вийдемо з Вами на зв'язок.</p>
    <p>Ви також можете надіслати своє резюме на адресу hr@sushiya.ua</p>
    <p>Вітаємо в команді «Сушия»!</p>
  </chunk>
  <chunk src="http://www.ukrainian-type.com/home/">
    <p>24.10.2012</p>
    <p>Презентація сучасного ділового українського шрифту АРСЕНАЛ!</p>
    <p>4 жовтня о 16.00 в Мистецькому Арсеналі відбулася презентація сучасного ділового українського шрифту АРСЕНАЛ, який здобув І місце у відкритому загальноукраїнському конкурсі "УКРАЇНСЬКИЙ ШРИФТ".</p>
  </chunk>
  <chunk src="https://www.facebook.com/hromadskeua/videos/1396470767039949/">Про скандал у пісочниці: як Гройсман відібрав в Омеляна паровозики, а також про Тіну Кароль та двері в Нарнію у шафі поліцейського — у новій серії «#@)₴?$0 з Майклом Щуром»</chunk>
  <chunk src="https://www.facebook.com/hromadskeua/videos/1396470767039949/?comment_id=1396628130357546&comment_tracking=%7B%22tn%22%3A%22R%22%7D">Майкл уклін тобі))) після твоіх випусків точно довше буду жити у цій чудовій державі, цім казковім царстві тварин які розмовляють і людей які щось людське у тваринах шукають)))</chunk>
  <chunk src="http://shop.shurshannya.com.ua">"Пошуршимо?" - це територія натхнення, гарного планування та розвитку. Тут ви можете знайти корисні поради щодо свідомого життя, реальні інструменти для гарного планування і море натхнення. Плануйте своє життя гарно! Автор - Таня Оселедько</chunk>
  <chunk src="https://dou.ua/lenta/columns/data-science-in-ukraine/">Коли наша команда брала участь у згаданому вище змаганні Kaggle, ми використовували арендований на Amazon ресурс із 128 процесорів та 2Tb оперативної пам’яті (x1.32xlarge Amazon EC2), що було одним із важливих чинників нашої перемоги на змаганні, оскільки дало можливість нам випробувати велику кількість моделей з великим набором створених ознак. Все це говорить про те, що навіть аналізуючи дані достатньо великих розмірів, у багатьох випадках можна обійтись без технологій Big Data.</chunk>
  <chunk src="http://tyzhden.ua/World/183928">Криза ліберальної моделі й — у ширшому сенсі — ліберального світоустрою зміцнює популістські тенденції в західних суспільствах. Нині покійний український дисидент Леонід Плющ казав про «позаморальні демократії», що формуються як у розвинених капіталістичних країнах, так і в третьому світі. Такі моделі зберігають систему виборної влади, політичний та економічний плюралізм, але нехтують етичними імперативами. Марін Ле Пен, якій вдається поєднувати патріотичний пафос із московськими грошима, що зобов’язують її фактично працювати в інтере­сах недружньої до Франції зовнішньої сили, ідеально пасує до окресленої державної формації. Вона здатна як звабити розгублених, незадоволених життям французів, так і згуртувати проти себе ті сили суспільства, що готові боротися за свої світоглядні цінності. Цілком може бути, що вуличні протести проти Марін виявляться ще масовішими, ніж марш американських жінок, обурених Трампом. Французи люблять, раптом що не так, виходити на демонстрації.</chunk>
  <chunk src="http://www.ukrainian-type.com/fontarsenal/">Характеристики шрифту «АРСЕНАЛ» «АРСЕНАЛ» – набірний шрифт.Напівзакритий ґротеск традиційних форм.Ефективний для використання в діловій документації.Риси:Вузькі пропорції,  що забезпечують економність на шпальті • Достатня відкритість форм• Помітний контрастВажливі якості: • Нейтральність • Прозорість • Швидкість Контраст та побудова літер надають йому більшої виразності та м’якості, а дещо ліричний характер – українського колориту. Шрифт має вільну та відкриту ліцензію SIL Open Font License.</chunk>
  <chunk src="http://tyzhden.ua/Culture/183388">Клод Сімон, Гемінґвей, Бернанос, Мальро, ті згадані вище відомі письменники були сучасниками або майже сучасниками подій громадянської вій­ни. Вони знали про неї водночас і більше, і менше за мене. На відміну від них я дивлюся на ті події з дистанції, не так, як безпосередні учасники, маю зовсім інший досвід їх переживання. Я дуже чутлива до того, як події, що відбулися в Іспанії в 1936–1939-му, позначаються на сьогоденні. Факт, що під час воєнних протистоянь усі пристрасті радикально загострюються. Це історична константа, коли хочете. Релігійний фанатизм іспанців 1936 року — чи можна його порівняти з тими процесами, які відбуваються в релігійній царині сьогодні, у наші дні? Чи ту жорстокість і політичну ненависть тодішніх політичних промов ми можемо знайти в нашому сьогоденні, у дописах соцмереж? Байдужість Європи в 1930-х до подій в Іспанії, заплющування очей на те, що насправді відбувалося, здається, можна порівняти з байдужістю сучасної Європи до того, що відбувається на її теренах, в Україні. Оте заплющування очей не дало розгледіти початок великої трагедії, яка торкнулася всієї нашої частини континенту. Коли підписали Мюнхенські угоди в 1938-му, розділили Чехословаччину, потисли одне одному руки й думали, що жодних наслідків це за собою не потягне. Чи не знаходимо ми в наш час той самий прецедент?</chunk>
  <chunk src="http://tyzhden.ua/Travel/183400">До Кутаїсі ми прилетіли зранку з польського міста Катовіце, позаяк набагато дешевше летіти звідти, ніж з України. Світанкове місто було темне, півсонне й порожнє, проте на головній площі пінився яскраво освітлений фонтан із позолоченими фігурами тварин і чекали на клієнтів пункти обміну валют.</chunk>
  <chunk src="http://tyzhden.ua/News/184201">
    <p>Під Авдіївкою українські військові знищили групу терористів на чолі з "командиром" 1-го батальйону 100-ї бригади "ДНР", одним із найбільш досвідчених терористів "Греком". Про це повідомив журналіст Юрій Бутусов.</p>
    <p>«Знищений сьогодні командир 1-го батальйону 100-ї бригади Республіканської гвардії "ДНР" позивний "Грек", був одним із найдосвідченіших польових командирів бойовиків, який воював починаючи зі Слов'янська, брав участь в боях на кордоні в секторі "Д" починаючи з червня 2014 го, в районі Маринівка, Сніжного, Саур-Могили, коли ряд наших підрозділів, в тому числі 72-ї бригади, були оточені російської регулярною армією і загонами найманців, також брав участь у боях за Ясинуватої в серпні 2014-го, командував спецпідрозділом "Південь" бригади найманців "Схід", а після організації російським командуванням окупаційної армії, очолив 1-й батальйон Республіканської гвардії і вже два роки веде бої під Донецьком», - розповів Бутусов.</p>
  </chunk>
  <chunk src="http://wz.lviv.ua/news/191984-rosiia-blokuie-obmin-polonenymy-cherez-ochikuvannia-zminy-polityky-ssha-ta-yes">
    <p>Виконання Мінських угод було заблоковано Росією та ватажками бойовиків самоназваних «народних республік», оскільки Кремль очікує отримати у цьому році більш лояльні угоди з боку нової адміністрації США та низки європейських країн.</p>
    <p>«Дуже важлива солідарна позиція країн ЄС, вже висловлена лідерами Німеччини, Франціі, Великої Британії, що санкції мають тривати до повного виконання Мінських угод, тобто, до повернення Україною контролю над кордоном. А безпекові і гуманітарні питання мають бути першочерговими», — підкреслила вона.</p>
  </chunk>
  <chunk src="http://wz.lviv.ua/news/191996-ssha-povidomyly-pro-spetsoperatsiiu-proty-al-kaidy-v-yemeni">
    <p>За повідомленням, у перебігу рейду, здійсненого раніше в неділю, також загинув один американський спецпризначенець і троє були поранені. Це перший відомий випадок загибелі силовика США в бою від приходу до влади президента Дональда Трампа 20 січня.</p>
    <p>Раніше в неділю в Ємені засоби інформації цитували слова неназваних єменських посадовців про те, що в операції у провінції Аль-Бейда брали участь кілька вертольотів. За тими повідомленнями, в сутичці в районі Якла цієї провінції загинули троє чільних діячів «Аль-Каїди», а загалом до 41 бойовика, а також 16 цивільних людей.</p>
    <p>Інших даних про цю спецоперацію наразі немає.</p>
    <p>Джерело: Радіо Свобода</p>
  </chunk>
  <chunk src="http://wz.lviv.ua/showbiz/181642-beionse-otrymala-shist-statuetok-a-rianna-osvidchennia-u-kokhanni">
    <p>Премію MTV Video Music Awards-2016 вночі на 29 серпня вручили у Нью-Йорку. На поважне щорічне свято прибули зірки кіно і музиканти. Ефектна співачка Бейонсе, яка цьогоріч “загребла” аж шість статуеток, прибула з донькою, схудла Кім Кардаш’ян — з чоловіком. А ще були Брітні Спірс, яка востаннє виступала на MTV Video Music Awards ще дев’ять років тому, а також Нікі Мінаж, “чорна пантера” Наомі Кемпбелл, Гайді Клум і навіть олімпійський чемпіон Майкл Фелпс з нареченою…</p>
    <p>Спеціальну премію імені Майкла Джексона за досягнення у музичній кар’єрі вручили барбадоській виконавиці у стилі ритм-н- блюз Ріанні. Церемонія нагородження запам’ятається Ріанні не лише особливою нагородою, а й романтичним освідченням. Бойфренд співачки, репер Дрейк, просто на сцені освідчився їй у коханні. “Вона — та людина, в яку я закоханий з 22 років. Вона — один з моїх найкращих друзів у світі. Все своє свідоме життя я рівнявся на неї, попри те, що вона молодша від мене”, — сказав Дрейк. Після цього він поцілував кохану. У травні західні ЗМІ повідомили, що репер і співачка почали зустрічатися. Однак, пара свій роман офіційно досі не підтверджувала.</p>
  </chunk>
  <chunk src="http://tabloid.pravda.com.ua/focus/588b5f29397bf/">
    <p>Голова комітету Верховної Ради у закородонних справах Ганна Гопко приєдналася до флешмобу #22PushUpChallenge, який запустили на підтримку ветеранів АТО.</p>
    <p>"Підтримую військових і дякую українським воїнам за захист нашої свободи, територіальної цілісності та суверенітету!" - написала Гопко.</p>
    <p>Ганна передала естафету далі своїм друзям, зокрема, іншим жінкам.</p>
  </chunk>
  <chunk src="http://tabloid.pravda.com.ua/lounge/588b3fb96c449/">
    <p>Французька актриса українського походження Ольга Куриленко стала зіркою одного з урочистих заходів у рамках Паризького тижня моди.</p>
    <p>На червону доріжку 37-річна "дівчина Бонда" вийшла в розшитому пайєтками чорному комбінезоні від "Armani", виставивши на огляд чималу частину своїх грудей, але цнотливо закривши соски бретелями.</p>
    <p>Про це пише "The Daily Mail".</p>
    <p>Нагадаємо, восени 2015-го року Куриленко народила первістка, сина Александра. А менш ніж за рік позбулася "вагітних" кіло та позувала у купальнику.</p>
    <p>Як відомо, Ользі за звання власниці найепатажнішого вбрання Паризького тижня моди доведеться позмагатися з юною Беллою Хадід, яка показала соски через геть прозору сукню.</p>
    <p>Чому ви жіночі циці зневажливо називаєте цицьками.</p>
  </chunk>
  <chunk src="https://www.facebook.com/m.troianovskyi/posts/1378470928892208">Сесія "вгадай мелодію". Revelation #1: Camille Saint-Saëns - Aquarium не є сучасним саундтреком до голівудського фентезі-фільму, натомість ця штука датована 1886 роком. Revelation #2: Nokia Tune є фрагментом Francisco Tárrega - Gran Vals</chunk>
  <chunk src="https://www.facebook.com/m.troianovskyi/posts/1310325005706801">Good deal по-українському: купити айфон на ebay із доставкою через сервіс з віртуальною адресою в Штатах. Після отримання пакунку поскаржитись про пошкодження товару. Відправити продавцеві коробку із древнім кнопочним самсунгом. Зробити запит на відшкодування покупки. PROFIT!!!</chunk>
  <chunk src="https://www.facebook.com/m.troianovskyi/posts/1308290352576933">"І добре, коли серед мобілізованих виявлялися ІТ-спеціалісти, які могли розібратись у складній документації, грамотно сформулювати питання постачальнику або нагуглити відповіді.Саме мобілізовані інженери замінювали в армії відсутню системну інтеграцію. За три хвилі демобілізації 2016 року майже всі вони пішли."</chunk>
  <chunk src="https://www.facebook.com/photo.php?fbid=1287723734633595&set=a.394326333973344.90879.100001879425451&type=3">Київське яблуко архітектурного розбрату. Переможна зрада чи зрадлива перемога. Дух будівельного часу столиці 21-го сторіччя.</chunk>
  <chunk src="https://www.facebook.com/m.troianovskyi/posts/1287723897966912?comment_id=1289324097806892&comment_tracking=%7B%22tn%22%3A%22R%22%7D">
    <p>Отже, апдейт.</p>
    <p>1. При підйомі по Андріївському узвозі (принаймні вдень у світлу погоду) в першу чергу у вічі кидається саме нижня частина будівлі через свій світлий колір. Перші шок-фото із критикою театру приховували її за зеленою сіткою, тому здавалось, що будівля стовідсотково темно-зелена і повністю контрастує із оточенням (що не є правдою).</p>
    <p>2. Із Замкової гори чітко видно масивність індарстріал-лайк верхної частини будівлі. Але при цьому важко отримати в голові цілісну картину театру, тому це сприймається як просто дивний дах.</p>
    <p>3. Я намагався порівняти потенційну жахливість "надбудови" із рештою архітектури Подолу і врешті-решт не зміг сказати, що рішення принципово гірше за інші. З тієї ж Замкової можна було побачити купу нерідних "мансард" на сторічних будинках, коли новопобудований дашок розтягується на два чи іноді три поверхи. Та що далеко ходити, згадайте архітектурне рішення в будинку на другому плацу. Так, у цих випадках профнастил лежить під певним кутом, а не строго вертикально, як у театрі, але, все одно, віконця у таких дахах виглядають досить дивно. Театр я вбачаю гіперболою подібного методу збільшення квадратного метражу подільських будинків.</p>
  </chunk>
  <chunk src="https://www.facebook.com/m.troianovskyi/posts/1278793102193325">Зняти кліп за 4,2 секунди? Цілком реально, але треба спочатку треба зробити табличку в екселі.</chunk>
  <chunk src=""></chunk>
  <chunk src=""></chunk>
  <chunk src=""></chunk>
  <chunk src=""></chunk>
  <chunk src=""></chunk>
  <chunk src=""></chunk>
  <chunk src=""></chunk>
  <chunk src=""></chunk>
  <chunk src="">
    <p></p>
    <p></p>
    <p></p>
  </chunk>
  <chunk src="">
    <p></p>
    <p></p>
    <p></p>
  </chunk>
  <chunk src="">
    <p></p>
    <p></p>
    <p></p>
  </chunk>
</texts>
<!--






Депутат на рівні з чоловіками відтиснулася 22 рази, а відео цього процесу показала у своєму Facebook.









Характеристики шрифту «АРСЕНАЛ»
«АРСЕНАЛ» – набірний шрифт.
Напівзакритий ґротеск традиційних форм.
Ефективний для використання в діловій документації.
Риси:
Вузькі пропорції,  що забезпечують економність на шпальті
• Достатня відкритість форм
• Помітний контраст
Важливі якості:
• Нейтральність
• Прозорість
• Швидкість
Контраст та побудова літер надають йому більшої виразності та м’якості, а дещо ліричний характер – українського колориту.
Шрифт має вільну та відкриту ліцензію SIL Open Font License.

<chunk src=""></chunk>

-->